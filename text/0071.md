# 71 - சிவனார் மனங்குளிர





| தனனா தனந்ததன தனனா தனந்ததன
| 
|      தனனா தனந்ததன ...... தனதான
| 
| 
| ......... பாடல் .........
| 
| 
| சிவனார் மனங்குளிர உபதேச மந்த்ரமிரு
| 
|      செவிமீதி லும்பகர்செய் ...... குருநாதா
| 
| 
| சிவகாம சுந்தரிதன் வரபால கந்தநின
| 
|      செயலேவி ரும்பியுளம் ...... நினையாமல்
| 
| 
| அவமாயை கொண்டுலகில் விருதாவ லைந்துழலு
| 
|      மடியேனை அஞ்சலென ...... வரவேணும்
| 
| 
| அறிவாக மும்பெருக இடரான துந்தொலைய
| 
|      அருள்ஞான இன்பமது ...... புரிவாயே
| 
| 
| நவநீத முந்திருடி உரலோடெ யொன்றுமரி
| 
|      ரகுராமர் சிந்தைமகிழ் ...... மருகோனே
| 
| 
| நவலோக முங்கைதொழு நிசதேவ லங்கிருத
| 
|      நலமான விஞ்சைகரு ...... விளைகோவே
| 
| 
| தெவயானை யங்குறமின் மணவாள சம்ப்ரமுறு
| 
|      திறல்வீர மிஞ்சுகதிர் ...... வடிவேலா
| 
| 
| திருவாவி னன்குடியில் வருவேள்ச வுந்தரிக
| 
|      செகமேல்மெய் கண்டவிறல் ...... பெருமாளே.

# 86 - மனக்கவலை ஏதும்





| தனத்ததன தான தந்த தனத்ததன தான தந்த
| 
|      தனத்ததன தான தந்த ...... தனதான
| 
| 
| ......... பாடல் .........
| 
| 
| மனக்கவலை யேது மின்றி உனக்கடிமை யேபு ரிந்து
| 
|      வகைக்குமநு நூல்வி தங்கள் ...... தவறாதே
| 
| 
| வகைப்படிம னோர தங்கள் தொகைப்படியி னாலி லங்கி
| 
|      மயக்கமற வேத முங்கொள் ...... பொருள்நாடி
| 
| 
| வினைக்குரிய பாத கங்கள் துகைத்துவகை யால்நி னைந்து
| 
|      மிகுத்தபொரு ளாக மங்கள் ...... முறையாலே
| 
| 
| வெகுட்சிதனை யேது ரந்து களிப்பினுட னேந டந்து
| 
|      மிகுக்குமுனை யேவ ணங்க ...... வரவேணும்
| 
| 
| மனத்தில்வரு வோனெ என்று னடைக்கலம தாக வந்து
| 
|      மலர்ப்பதம தேப ணிந்த ...... முநிவோர்கள்
| 
| 
| வரர்க்குமிமை யோர்க ளென்பர் தமக்குமன மேயி ரங்கி
| 
|      மருட்டிவரு சூரை வென்ற ...... முனைவேலா
| 
| 
| தினைப்புனமு னேந டந்து குறக்கொடியை யேம ணந்து
| 
|      செகத்தைமுழு தாள வந்த ...... பெரியோனே
| 
| 
| செழித்தவள மேசி றந்த மலர்ப்பொழில்க ளேநி றைந்த
| 
|      திருப்பழநி வாழ வந்த ...... பெருமாளே.

# 347 - விழையும் மனிதரை





| தனதனன தனதனன தனதனன தனதனன
| 
|      தத்தத் தனந்தனம் தத்தத் தனந்தனம் ...... தந்ததான
| 
| 
| ......... பாடல் .........
| 
| 
| விழையுமனி தரையுமுநி வரையுமவ ருயிர் துணிய
| 
|      வெட்டிப் பிளந்துளம் பிட்டுப் பறிந்திடுஞ் ...... செங்கண்வேலும்
| 
| 
| விரையளக முகிலுமிள நகையும்ருக மதகனவி
| 
|      சித்ரத் தனங்களுந் தித்தித்த தொண்டையும் ...... புண்டரீகச்
| 
| 
| சுழிமடுவு மிடையுமழ கியமகளிர் தருகலவி
| 
|      சுட்டித் திரிந்திஙன் தட்டுப் படுங்கொடும் ...... பங்கவாழ்வுந்
| 
| 
| தொலைவில்பிற வியுமகல வொருமவுன பரமசுக
| 
|      சுத்தப் பெரும்பதஞ் சித்திக்க அன்புடன் ...... சிந்தியாதோ
| 
| 
| எழுதரிய அறுமுகமு மணிநுதலும் வயிரமிடை
| 
|      யிட்டுச் சமைந்தசெஞ் சுட்டிக் கலன்களுந் ...... துங்கநீள்பன்
| 
| 
| னிருகருணை விழிமலரு மிலகுபதி னிருகுழையும்
| 
|      ரத்நக் குதம்பையும் பத்மக் கரங்களுஞ் ...... செம்பொனூலும்
| 
| 
| மொழிபுகழு முடைமணியு மரைவடமு மடியிணையு
| 
|      முத்தச் சதங்கையுஞ் சித்ரச் சிகண்டியுஞ் ...... செங்கைவேலும்
| 
| 
| முழுதுமழ கியகுமர கிரிகுமரி யுடனுருகு
| 
|      முக்கட் சிவன்பெருஞ் சற்புத்ர வும்பர்தந் ...... தம்பிரானே.

# 72 - சீ உதிரம் எங்கும்





| தானதன தந்த தானதன தந்த
| 
|      தானதன தந்த தானதன தந்த
| 
|           தானதன தந்த தானதன தந்த தனதான
| 
| 
| ......... பாடல் .........
| 
| 
| சீயுதிர மெங்கு மேய்புழுநி ரம்பு
| 
|      மாயமல பிண்ட நோயிடுகு ரம்பை
| 
|           தீநரிகள் கங்கு காகமிவை தின்ப ...... தொழியாதே
| 
| 
| தீதுளகு ணங்க ளேபெருகு தொந்த
| 
|      மாயையில்வ ளர்ந்த தோல்தசையெ லும்பு
| 
|           சேரிடுந ரம்பு தானிவைபொ திந்து ...... நிலைகாணா
| 
| 
| ஆயதுந மன்கை போகவுயி ரந்த
| 
|      நாழிகையில் விஞ்ச ஊசிடுமி டும்பை
| 
|           யாகியவு டம்பு பேணிநிலை யென்று ...... மடவார்பால்
| 
| 
| ஆசையைவி ரும்பி யேவிரக சிங்கி
| 
|      தானுமிக வந்து மேவிடம யங்கு
| 
|           மாழ்துயர்வி ழுந்து மாளுமெனை யன்பு ...... புரிவாயே
| 
| 
| மாயைவல கஞ்ச னால்விடவெ குண்டு
| 
|      பார்முழுது மண்ட கோளமுந டுங்க
| 
|           வாய்பிளறி நின்று மேகநிகர் தன்கை ...... யதனாலே
| 
| 
| வாரியுற அண்டி வீறொடுமு ழங்கு
| 
|      நீரைநுகர் கின்ற கோபமொடெ திர்ந்த
| 
|           வாரண இரண்டு கோடொடிய வென்ற ...... நெடியோனாம்
| 
| 
| வேயினிசை கொண்டு கோநிரைபு ரந்து
| 
|      மேயல்புரி செங்கண் மால்மருக துங்க
| 
|           வேலகிர வுஞ்ச மால்வரையி டிந்து ...... பொடியாக
| 
| 
| வேலைவிடு கந்த காவிரிவி ளங்கு
| 
|      கார்கலிசை வந்த சேவகன்வ ணங்க
| 
|           வீரைநகர் வந்து வாழ்பழநி யண்டர் ...... பெருமாளே.

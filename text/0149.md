# 149 - ஆதிமக மாயி





| தானதன தான தந்த தானதன தான தந்த
| 
|      தானதன தான தந்த ...... தனதான
| 
| 
| ......... பாடல் .........
| 
| 
| ஆதிமக மாயி யம்பை தேவிசிவ னார்ம கிழ்ந்த
| 
|      ஆவுடைய மாது தந்த ...... குமரேசா
| 
| 
| ஆதரவ தாய்வ ருந்தி யாதியரு ணேச ரென்று
| 
|      ஆளுமுனை யேவ ணங்க ...... அருள்வாயே
| 
| 
| பூதமது வான வைந்து பேதமிட வேய லைந்து
| 
|      பூரணசி வாக மங்க ...... ளறியாதே
| 
| 
| பூணுமுலை மாதர் தங்கள் ஆசைவகை யேநி னைந்து
| 
|      போகமுற வேவி ரும்பு ...... மடியேனை
| 
| 
| நீதயவ தாயி ரங்கி நேசவரு ளேபு ரிந்து
| 
|      நீதிநெறி யேவி ளங்க ...... வுபதேச
| 
| 
| நேர்மைசிவ னார்தி கழ்ந்த காதிலுரை வேத மந்த்ர
| 
|      நீலமயி லேறி வந்த ...... வடிவேலா
| 
| 
| ஓதுமறை யாக மஞ்சொல் யோகமது வேபு ரிந்து
| 
|      ஊழியுணர் வார்கள் தங்கள் ...... வினைதீர
| 
| 
| ஊனுமுயி ராய்வ ளர்ந்து ஓசையுடன் வாழ்வு தந்த
| 
|      ஊதிமலை மீது கந்த ...... பெருமாளே.

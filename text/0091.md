# 91 - வாதம் பித்தம்





| தானந் தத்தன தானன தானன
| 
|      தானந் தத்தன தானன தானன
| 
|           தானந் தத்தன தானன தானன ...... தனதான
| 
| 
| ......... பாடல் .........
| 
| 
| வாதம் பித்தமி டாவயி றீளைகள்
| 
|      சீதம் பற்சனி சூலைம கோதர
| 
|           மாசங் கட்பெரு மூலவி யாதிகள் ...... குளிர்காசம்
| 
| 
| மாறுங் கக்கலொ டேசில நோய்பிணி
| 
|      யோடுந் தத்துவ காரர்தொ ணூறறு
| 
|           வாருஞ் சுற்றினில் வாழ்சதி காரர்கள் ...... வெகுமோகர்
| 
| 
| சூழ்துன் சித்ரக பாயைமு வாசைகொ
| 
|      டேதுஞ் சற்றுண ராமலெ மாயைசெய்
| 
|           சோரம் பொய்க்குடி லேசுக மாமென ...... இதின்மேவித்
| 
| 
| தூசின் பொற்சர மோடுகு லாயுல
| 
|      கேழும் பிற்பட வோடிடு மூடனை
| 
|           தூவஞ் சுத்தடி யாரடி சேரநி ...... னருள்தாராய்
| 
| 
| தீதந் தித்திமி தீதக தோதிமி
| 
|      டூடுண் டுட்டுடு டூடுடு டூடுடு
| 
|           சேசெஞ் செக்கெண தோதக தீகுட ...... வெனபேரி
| 
| 
| சேடன் சொக்கிட வேலைக டாகமெ
| 
|      லாமஞ் சுற்றிட வேயசு ரார்கிரி
| 
|           தீவும் பொட்டெழ வேயனல் வேல்விடு ...... மயில்வீரா
| 
| 
| வேதன் பொற்சிர மீதுக டாவிந
| 
|      லீசன் சற்குரு வாயவர் காதினில்
| 
|           மேவும் பற்றிலர் பேறரு ளோதிய ...... முருகோனே
| 
| 
| வேஷங் கட்டிபி னேகிம காவளி
| 
|      மாலின் பித்துற வாகிவி ணோர்பணி
| 
|           வீரங் கொட்பழ னாபுரி மேவிய ...... பெருமாளே.

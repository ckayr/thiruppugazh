# 463 - செயசெய அருணா





| தனதன தனனாத் தனதன தனனத்
| 
|      தனதன தனனாத் தனதன தனனத்
| 
|           தனதன தனனாத் தனதன தனனத் ...... தனதான
| 
| 
| ......... பாடல் .........
| 
| 
| செயசெய அருணாத் திரிசிவ யநமச்
| 
|      செயசெய அருணாத் திரிமசி வயநச்
| 
|           செயசெய அருணாத் திரிநம சிவயத் ...... திருமூலா
| 
| 
| செயசெய அருணாத் திரியந மசிவச்
| 
|      செயசெய அருணாத் திரிவய நமசிச்
| 
|           செயசெய அருணாத் திரிசிவ யநமஸ்த் ...... தெனமாறி
| 
| 
| செயசெய அருணாத் திரிதனின் விழிவைத்
| 
|      தரகர சரணாத் திரியென உருகிச்
| 
|           செயசெய குருபாக் கியமென மருவிச் ...... சுடர்தாளைச்
| 
| 
| சிவசிவ சரணாத் திரிசெய செயெனச்
| 
|      சரண்மிசை தொழுதேத் தியசுவை பெருகத்
| 
|           திருவடி சிவவாக் கியகட லமுதைக் ...... குடியேனோ
| 
| 
| செயசெய சரணாத் திரியென முநிவர்க்
| 
|      கணமிது வினைகாத் திடுமென மருவச்
| 
|           செடமுடி மலைபோற் றவுணர்க ளவியச் ...... சுடும்வேலா
| 
| 
| திருமுடி யடிபார்த் திடுமென இருவர்க்
| 
|      கடிதலை தெரியாப் படிநிண அருணச்
| 
|           சிவசுடர் சிகிநாட் டவனிரு செவியிற் ...... புகல்வோனே
| 
| 
| செயசெய சரணாத் திரியெனு மடியெற்
| 
|      கிருவினை பொடியாக் கியசுடர் வெளியிற்
| 
|           றிருநட மிதுபார்த் திடுமென மகிழ்பொற் ...... குருநாதா
| 
| 
| திகழ்கிளி மொழிபாற் சுவையித ழமுதக்
| 
|      குறமகள் முலைமேற் புதுமண மருவிச்
| 
|           சிவகிரி அருணாத் திரிதல மகிழ்பொற் ...... பெருமாளே.

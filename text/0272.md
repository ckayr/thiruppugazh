# 272 - பழியுறு சட்டகமான





| தனதனனத் தனதான தனதனனத் தனதான
| 
|      தனதனனத் தனதான ...... தனதான
| 
| 
| ......... பாடல் .........
| 
| 
| பழியுறுசட் டகமான குடிலையெடுத் திழிவான
| 
|      பகரும்வினைச் செயல்மாதர் ...... தருமாயப்
| 
| 
| படுகுழிபுக் கினிதேறும் வழிதடவித் தெரியாது
| 
|      பழமைபிதற் றிடுலொக ...... முழுமூடர்
| 
| 
| உழலும்விருப் புடனோது பலசவலைக் கலைதேடி
| 
|      யொருபயனைத் தெளியாது ...... விளியாமுன்
| 
| 
| உனகமலப் பதநாடி யுருகியுளத் தமுதூற
| 
|      உனதுதிருப் புகழோத ...... அருள்வாயே
| 
| 
| தெழியுவரிச் சலராசி மொகுமொகெனப் பெருமேரு
| 
|      திடுதிடெனப் பலபூதர் ...... விதமாகத்
| 
| 
| திமிதிமெனப் பொருசூர னெறுநெறெனப் பலதேவர்
| 
|      ஜெயஜெயெனக் கொதிவேலை ...... விடுவோனே
| 
| 
| அழகுதரித் திடுநீப சரவணவுற் பவவேல
| 
|      அடல்தருகெற் சிதநீல ...... மயில்வீரா
| 
| 
| அருணைதிருத் தணிநாக மலைபழநிப் பதிகோடை
| 
|      அதிபஇடைக் கழிமேவு ...... பெருமாளே.

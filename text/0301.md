# 301 - அரி மருகோனே





| தனதன தானான தானந் தனதன தானான தானந்
| 
|      தனதன தானான தானந் ...... தனதான
| 
| 
| ......... பாடல் .........
| 
| 
| அரிமரு கோனே நமோவென் றறுதியி லானே நமோவென்
| 
|      றறுமுக வேளே நமோவென் ...... றுனபாதம்
| 
| 
| அரகர சேயே நமோவென் றிமையவர் வாழ்வே நமோவென்
| 
|      றருண சொரூபா நமோவென் ...... றுளதாசை
| 
| 
| பரிபுர பாதா சுரேசன் றருமக ணாதா வராவின்
| 
|      பகைமயில் வேலா யுதாடம் ...... பரநாளும்
| 
| 
| பகர்தலி லாதாளை யேதுஞ் சிலதறி யாவேழை நானுன்
| 
|      பதிபசு பாசோப தேசம் ...... பெறவேணும்
| 
| 
| கரதல சூலாயு தாமுன் சலபதி போலார வாரங்
| 
|      கடினசு ராபான சாமுண் ...... டியுமாடக்
| 
| 
| கரிபரி மேலேறு வானுஞ் செயசெய சேனா பதீயென்
| 
|      களமிசை தானேறி யேயஞ் ...... சியசூரன்
| 
| 
| குரல்விட நாய்பேய்கள் பூதங் கழுகுகள் கோமாயு காகங்
| 
|      குடல்கொள வேபூச லாடும் ...... பலதோளா
| 
| 
| குடதிசை வாராழி போலும் படர்நதி காவேரி சூழுங்
| 
|      குளிர்வய லூரார மேவும் ...... பெருமாளே.

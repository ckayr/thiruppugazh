# 176 - வாசித்து





| தானத்தத் தான தானன தானத்தத் தான தானன
| 
|      தானத்தத் தான தானன ...... தந்ததான
| 
| 
| ......... பாடல் .........
| 
| 
| வாசித்துக் காணொ ணாதது பூசித்துக் கூடொ ணாதது
| 
|      வாய்விட்டுப் பேசொ ணாதது ...... நெஞ்சினாலே
| 
| 
| மாசர்க்குத் தோணொ ணாதது நேசர்க்குப் பேரொ ணாதது
| 
|      மாயைக்குச் சூழொ ணாதது ...... விந்துநாத
| 
| 
| ஓசைக்குத் தூர மானது மாகத்துக் கீற தானது
| 
|      லோகத்துக் காதி யானது ...... கண்டுநாயேன்
| 
| 
| யோகத்தைச் சேரு மாறுமெய்ஞ் ஞானத்தைப் போதி யாயினி
| 
|      யூனத்தைப் போடி டாதும ...... யங்கலாமோ
| 
| 
| ஆசைப்பட் டேனல் காவல்செய் வேடிச்சிக் காக மாமய
| 
|      லாகிப்பொற் பாத மேபணி ...... கந்தவேளே
| 
| 
| ஆலித்துச் சேல்கள் பாய்வய லூரத்திற் காள மோடட
| 
|      ராரத்தைப் பூண்ம யூரது ...... ரங்கவீரா
| 
| 
| நாசிக்குட் ப்ராண வாயுவை ரேசித்தெட் டாத யோகிகள்
| 
|      நாடிற்றுக் காணொ ணாதென ...... நின்றநாதா
| 
| 
| நாகத்துச் சாகை போயுயர் மேகத்தைச் சேர்சி ராமலை
| 
|      நாதர்க்குச் சாமி யேசுரர் ...... தம்பிரானே.

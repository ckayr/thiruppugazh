# 220 - கறுத்த குஞ்சியும்





| தனத்த தந்தன தனதன தந்தத்
| 
|      தனத்த தந்தன தனதன தந்தத்
| 
|           தனத்த தந்தன தனதன தந்தத் ...... தனதான
| 
| 
| ......... பாடல் .........
| 
| 
| கறுத்த குஞ்சியும் வெளிறி யெழுங்கொத்
| 
|      துருத்த வெண்பலு மடைய விழுந்துட்
| 
|           கருத்து டன்திகழ் மதியு மருண்டுச் ...... சுருள்நோயாற்
| 
| 
| கலக்க முண்டல மலமுற வெண்டிப்
| 
|      பழுத்தெ ழும்பிய முதுகு முடங்கக்
| 
|           கழுத்தில் வந்திளை யிரும லொதுங்கக் ...... கொழுமேனி
| 
| 
| அறத்தி ரங்கியொர் தடிகை நடுங்கப்
| 
|      பிடித்தி டும்புறு மனைவியு நிந்தித்
| 
|           தடுத்த மைந்தரும் வசைகள் விளம்பச் ...... சடமாகி
| 
| 
| அழுக்க டைந்திடர் படுமுடல் பங்கப்
| 
|      பிறப்பெ னுங்கட லழிய லொழிந்திட்
| 
|           டடுத்தி ருந்திரு வடிதனை யென்றுற் ...... றிடுவேனோ
| 
| 
| புறத்த லம்பொடி படமிக வுங்கட்
| 
|      டறப்பெ ருங்கடல் வயிறு குழம்பப்
| 
|           புகட்ட ரங்கிய விரக துரங்கத் ...... திறல்வீரா
| 
| 
| பொருப்பு ரம்படர் கிழிபட வென்றட்
| 
|      டரக்கர் வன்றலை நெரிய நெருங்கிப்
| 
|           புதைக்கு றுந்தசை குருதிகள் பொங்கப் ...... பொரும்வேலா
| 
| 
| சிறுத்த தண்டைய மதலையொ ரஞ்சச்
| 
|      சினத்து மிஞ்சரி திரிதரு குன்றத்
| 
|           தினைப்பு னந்திகழ் குறமகள் கொங்கைக் ...... கிரிமேவிச்
| 
| 
| செருக்கு நெஞ்சுடை முருக சிகண்டிப்
| 
|      பரிச்சு மந்திடு குமர கடம்பத்
| 
|           திருக்கு டந்தையி லுறைதரு கந்தப் ...... பெருமாளே.

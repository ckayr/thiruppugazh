# 47 - அனிச்சம் கார்முகம்





| தனத்தந் தானன தானன தானன
| 
|      தனத்தந் தானன தானன தானன
| 
|           தனத்தந் தானன தானன தானன ...... தனதான
| 
| 
| ......... பாடல் .........
| 
| 
| அனிச்சங் கார்முகம் வீசிட மாசறு
| 
|      துவட்பஞ் சானத டாகம்வி டாமட
| 
|           அனத்தின் தூவிகு லாவிய சீறடி ...... மடமானார்
| 
| 
| அருக்கன் போலொளி வீசிய மாமர
| 
|      கதப்பைம் பூணணி வார்முலை மேல்முகம்
| 
|           அழுத்தும் பாவியை யாவியி டேறிட ...... நெறிபாரா
| 
| 
| வினைச்சண் டாளனை வீணணை நீணிதி
| 
|      தனைக்கண் டானவ மானநிர் மூடனை
| 
|           விடக்கன் பாய்நுகர் பாழனை யோர்மொழி ...... பகராதே
| 
| 
| விகற்பங் கூறிடு மோகவி காரனை
| 
|      அறத்தின் பாலொழு காதமு தேவியை
| 
|           விளித்துன் பாதுகை நீதர நானருள் ...... பெறுவேனோ
| 
| 
| முனைச்சங் கோலிடு நீலம கோததி
| 
|      அடைத்தஞ் சாதஇ ராவண னீள்பல
| 
|           முடிக்கன் றோர்கணை யேவுமி ராகவன் ...... மருகோனே
| 
| 
| முளைக்குஞ் சீதநி லாவொட ராவிரி
| 
|      திரைக்கங் காநதி தாதகி கூவிள
| 
|           முடிக்குஞ் சேகரர் பேரரு ளால்வரு ...... முருகோனே
| 
| 
| தினைச்செங் கானக வேடுவ ரானவர்
| 
|      திகைத்தந் தோவென வேகணி யாகிய
| 
|           திறற்கந் தாவளி நாயகி காமுறும் ...... எழில்வேலா
| 
| 
| சிறக்குந் தாமரை யோடையில் மேடையில்
| 
|      நிறக்குஞ் சூல்வளை பால்மணி வீசிய
| 
|           திருச்செந் தூர்வரு சேவக னேசுரர் ...... பெருமாளே.

# 383 - நரையொடு பல்





| தனதன தத்த தந்த தானத்த
| 
|      தனதன தத்த தந்த தானத்த
| 
|           தனதன தத்த தந்த தானத்த ...... தனதான
| 
| 
| ......... பாடல் .........
| 
| 
| நரையொடு பற்க ழன்று தோல்வற்றி
| 
|      நடையற மெத்த நொந்து காலெய்த்து
| 
|           நயனமி ருட்டி நின்று கோலுற்று ...... நடைதோயா
| 
| 
| நழுவும்வி டக்கை யொன்று போல்வைத்து
| 
|      நமதென மெத்த வந்த வாழ்வுற்று
| 
|           நடலைப டுத்து மிந்த மாயத்தை ...... நகையாதே
| 
| 
| விரையொடு பற்றி வண்டு பாடுற்ற
| 
|      ம்ருகமத மப்பி வந்த வோதிக்கு
| 
|           மிளிருமை யைச்செ றிந்த வேல்கட்கும் ...... வினையோடு
| 
| 
| மிகுகவி னிட்டு நின்ற மாதர்க்கு
| 
|      மிடைபடு சித்த மொன்று வேனுற்றுன்
| 
|           விழுமிய பொற்ப தங்கள் பாடற்கு ...... வினவாதோ
| 
| 
| உரையொடு சொற்றெ ரிந்த மூவர்க்கு
| 
|      மொளிபெற நற்ப தங்கள் போதித்து
| 
|           மொருபுடை பச்சை நங்கை யோடுற்று ...... முலகூடே
| 
| 
| உறுபலி பிச்சை கொண்டு போயுற்று
| 
|      முவரிவி டத்தை யுண்டு சாதித்து
| 
|           முலவிய முப்பு ரங்கள் வேவித்து ...... முறநாகம்
| 
| 
| அரையொடு கட்டி யந்த மாய்வைத்து
| 
|      மவிர்சடை வைத்த கங்கை யோடொக்க
| 
|           அழகுதி ருத்தி யிந்து மேல்வைத்து ...... மரவோடே
| 
| 
| அறுகொடு நொச்சி தும்பை மேல்வைத்த
| 
|      அரியய னித்தம் வந்து பூசிக்கும்
| 
|           அரநிம லர்க்கு நன்றி போதித்த ...... பெருமாளே.

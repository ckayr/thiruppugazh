# 250 - நிணமொடு குருதி





| தனதன தனன தனந்த தானன
| 
|      தனதன தனன தனந்த தானன
| 
|           தனதன தனன தனந்த தானன ...... தனதான
| 
| 
| ......... பாடல் .........
| 
| 
| நிணமொடு குருதி நரம்பு மாறிய
| 
|      தசைகுடல் மிடையு மெலும்பு தோலிவை
| 
|           நிரைநிரை செறியு முடம்பு நோய்படு ...... முதுகாயம்
| 
| 
| நிலைநிலை யுருவ மலங்க ளாவது
| 
|      நவதொளை யுடைய குரம்பை யாமிதில்
| 
|           நிகழ்தரு பொழுதில் முயன்று மாதவ ...... முயவோரும்
| 
| 
| உணர்விலி செபமுத லொன்று தானிலி
| 
|      நிறையிலி முறையிலி யன்பு தானிலி
| 
|           உயர்விலி யெனினுமெ னெஞ்சு தானினை ...... வழியாமுன்
| 
| 
| ஒருதிரு மரகத துங்க மாமிசை
| 
|      யறுமுக மொளிவிட வந்து நான்மறை
| 
|           யுபநிட மதனை விளங்க நீயருள் ...... புரிவாயே
| 
| 
| புணரியில் விரவி யெழுந்த ஞாயிறு
| 
|      விலகிய புரிசை யிலங்கை வாழ்பதி
| 
|           பொலமணி மகுட சிரங்கள் தாமொரு ...... பதுமாறிப்
| 
| 
| புவியிடை யுருள முனிந்து கூர்கணை
| 
|      யுறுசிலை வளைய வலிந்து நாடிய
| 
|           புயலதி விறலரி விண்டு மால்திரு ...... மருகோனே
| 
| 
| அணிதரு கயிலை நடுங்க வோரெழு
| 
|      குலகிரி யடைய இடிந்து தூளெழ
| 
|           அலையெறி யுததி குழம்ப வேல்விடு ...... முருகோனே
| 
| 
| அமலைமு னரிய தவஞ்செய் பாடல
| 
|      வளநகர் மருவி யமர்ந்த தேசிக
| 
|           அறுமுக குறமக ளன்ப மாதவர் ...... பெருமாளே.

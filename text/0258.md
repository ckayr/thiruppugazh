# 258 - கடிய வேக





| தனன தான தானான தனன தான தானான
| 
|      தனன தான தானான ...... தனதான
| 
| 
| ......... பாடல் .........
| 
| 
| கடிய வேக மாறாத விரத சூத ராபாதர்
| 
|      கலக மேசெய் பாழ்மூடர் ...... வினைவேடர்
| 
| 
| கபட வீன ராகாத இயல்பு நாடி யேநீடு
| 
|      கனவி கார மேபேசி ...... நெறி பேணாக்
| 
| 
| கொடிய னேது மோராது விரக சால மேமூடு
| 
|      குடிலின் மேவி யேநாளு ...... மடியாதே
| 
| 
| குலவு தோகை மீதாறு முகமும் வேலு மீராறு
| 
|      குவளை வாகும் நேர்காண ...... வருவாயே
| 
| 
| படியி னோடு மாமேரு அதிர வீசி யேசேட
| 
|      பணமு மாட வேநீடு ...... வரைசாடிப்
| 
| 
| பரவை யாழி நீர்மோத நிருதர் மாள வானாடு
| 
|      பதிய தாக வேலேவு ...... மயில்வீரா
| 
| 
| வடிவு லாவி யாகாச மிளிர்ப லாவி னீள்சோலை
| 
|      வனச வாவி பூவோடை ...... வயலோடே
| 
| 
| மணிசெய் மாட மாமேடை சிகர மோடு வாகான
| 
|      மயிலை மேவி வாழ்தேவர் ...... பெருமாளே.

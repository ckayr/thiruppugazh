# 239 - கரியகுழல் சரிய





| தனனதன தனனதன தானான தானதன
| 
|      தனனதன தனனதன தானான தானதன
| 
|           தனனதன தனனதன தானான தானதன ...... தனதான
| 
| 
| ......... பாடல் .........
| 
| 
| கரியகுழல் சரியமுகம் வேர்வாட வாசமுறு
| 
|      களபமுலை புளகமெழ நேரான வேல்விழிகள்
| 
|           கயல்பொருது செயலதென நீள்பூச லாடநல ...... கனிவாயின்
| 
| 
| கமழ்குமுத அதரவிதழ் தேனூறல் பாயமிகு
| 
|      கடலமுத முதவியிரு தோள்மாலை தாழவளை
| 
|           கலகலென மொழிபதற மாமோக காதலது ...... கரைகாணா
| 
| 
| தெரியணுகு மெழுகுபத மாய்மேவி மேவியிணை
| 
|      யிருவருட லொருவரென நாணாது பாயல்மிசை
| 
|           யிளமகளிர் கலவிதனி லேமூழ்கி யாழுகினு ...... மிமையாதே
| 
| 
| இரவினிடை துயிலுகினும் யாரோடு பேசுகினும்
| 
|      இளமையுமு னழகுபுனை யீராறு தோள்நிரையும்
| 
|           இருபதமு மறுமுகமும் யானோத ஞானமதை ...... யருள்வாயே
| 
| 
| உரியதவ நெறியில்நம நாராய ணாயவென
| 
|      ஒருமதலை மொழியளவி லோராத கோபமுட
| 
|           னுனதிறைவ னெதனிலுள னோதாய டாவெனுமு ...... னுறுதூணில்
| 
| 
| உரமுடைய அரிவடிவ தாய்மோதி வீழவிரல்
| 
|      உகிர்புதைய இரணியனை மார்பீறி வாகைபுனை
| 
|           உவணபதி நெடியவனும் வேதாவும் நான்மறையு ...... முயர்வாக
| 
| 
| வரியளிக ளிசைமுரல வாகான தோகையிள
| 
|      மயிலிடையில் நடனமிட ஆகாச மூடுருவ
| 
|           வளர்கமுகின் விரிகுலைகள் பூணார மாகியிட ...... மதில்சூழும்
| 
| 
| மருதரசர் படைவிடுதி வீடாக நாடிமிக
| 
|      மழவிடையின் மிசையிவரு சோமீசர் கோயில்தனில்
| 
|           மகிழ்வுபெற வுறைமுருக னேபேணு வானவர்கள் ...... பெருமாளே.

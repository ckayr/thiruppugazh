# 276 - சதுரத்தரை நோக்கிய





| தனனத்தன தாத்தன தானன
| 
|      தனனத்தன தாத்தன தானன
| 
|           தனனத்தன தாத்தன தானன ......தனதான
| 
| 
| ......... பாடல் .........
| 
| 
| சதுரத்தரை நோக்கிய பூவொடு
| 
|      கதிரொத்திட ஆக்கிய கோளகை
| 
|           தழையச்சிவ பாக்கிய நாடக ...... அநுபூதி
| 
| 
| சரணக்கழல் காட்டியெ னாணவ
| 
|      மலமற்றிட வாட்டிய ஆறிரு
| 
|           சயிலக்குல மீட்டிய தோளொடு ...... முகமாறுங்
| 
| 
| கதிர்சுற்றுக நோக்கிய பாதமு
| 
|      மயிலிற்புற நோக்கிய னாமென
| 
|           கருணைக்கடல் காட்டிய கோலமும் ...... அடியேனைக்
| 
| 
| கனகத்தினு நோக்கினி தாயடி
| 
|      யவர்முத்தமி ழாற்புக வேபர
| 
|           கதிபெற்றிட நோக்கிய பார்வையு ...... மறவேனே
| 
| 
| சிதறத்தரை நாற்றிசை பூதர
| 
|      நெரியப்பறை மூர்க்கர்கள் மாமுடி
| 
|           சிதறக்கட லார்ப்புற வேயயில் ...... விடுவோனே
| 
| 
| சிவபத்தினி கூற்றினை மோதிய
| 
|      பதசத்தினி மூத்தவி நாயகி
| 
|           செகமிப்படி தோற்றிய பார்வதி ...... யருள்பாலா
| 
| 
| விதுரற்கும ராக்கொடி யானையும்
| 
|      விகடத்துற வாக்கிய மாதவன்
| 
|           விசையற்குயர் தேர்ப்பரி யூர்பவன் ...... மருகோனே
| 
| 
| வெளியெட்டிசை சூர்ப்பொரு தாடிய
| 
|      கொடிகைக்கொடு கீர்த்தியு லாவிய
| 
|           விறல்மெய்த்திரு வேட்கள மேவிய ...... பெருமாளே.

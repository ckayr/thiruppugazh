# 257 - இகல வருதிரை





| தனன தனதன தனதன தனதன
| 
|      தனன தனதன தனதன தனதன
| 
|           தனன தனதன தனதன தனதன ...... தனதான
| 
| 
| ......... பாடல் .........
| 
| 
| இகல வருதிரை பெருகிய சலநிதி
| 
|      நிலவு முலகினி லிகமுறு பிறவியி
| 
|           னினிமை பெறவரு மிடருறு மிருவினை ...... யதுதீர
| 
| 
| இசையு முனதிரு பதமலர் தனைமன
| 
|      மிசைய நினைகிலி யிதமுற வுனதரு
| 
|           ளிவர வுருகிலி அயர்கிலி தொழுகிலி ...... உமைபாகர்
| 
| 
| மகிழு மகவென அறைகிலி நிறைகிலி
| 
|      மடமை குறைகிலி மதியுணர் வறிகிலி
| 
|           வசன மறவுறு மவுனமொ டுறைகிலி ...... மடமாதர்
| 
| 
| மயம தடரிட இடருறு மடியனு
| 
|      மினிமை தருமுன தடியவ ருடனுற
| 
|           மருவ அருள்தரு கிருபையின் மலிகுவ ...... தொருநாளே
| 
| 
| சிகர தனகிரி குறமக ளினிதுற
| 
|      சிலத நலமுறு சிலபல வசனமு
| 
|           திறைய அறைபயி லறுமுக நிறைதரு ...... மருணீத
| 
| 
| சிரண புரணவி தரணவி சிரவண
| 
|      சரணு சரவண பவகுக சயனொளி
| 
|           திரவ பரவதி சிரமறை முடிவுறு ...... பொருணீத
| 
| 
| அகர உகரதி மகரதி சிகரதி
| 
|      யகர அருளதி தெருளதி வலவல
| 
|           அரண முரணுறு மசுரர்கள் கெடஅயில் ...... விடுவோனே
| 
| 
| அழகு மிலகிய புலமையு மகிமையும்
| 
|      வளமு முறைதிரு மயிலையி லநுதின
| 
|           மமரு மரகர சிவசுத அடியவர் ...... பெருமாளே.

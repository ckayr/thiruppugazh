# 416 - மோது மறலி





| தான தனதனன தான தாத்தன
| 
|      தான தனதனன தான தாத்தன
| 
|           தான தனதனன தான தாத்தன ...... தனதான
| 
| 
| ......... பாடல் .........
| 
| 
| மோது மறலியொரு கோடி வேற்படை
| 
|      கூடி முடுகியெம தாவி பாழ்த்திட
| 
|           மோக முடையவெகு மாதர் கூட்டமு ...... மயலாரும்
| 
| 
| மூளு மளவில்விசை மேல்வி ழாப்பரி
| 
|      தாப முடனும்விழி நீர்கொ ளாக்கொடு
| 
|           மோக வினையில்நெடு நாளின் மூத்தவ ...... ரிளையோர்கள்
| 
| 
| ஏது கருமமிவர் சாவெ னாச்சிலர்
| 
|      கூடி நடவுமிடு காடெ னாக்கடி
| 
|           தேழு நரகினிடை வீழ்மெ னாப்பொறி ...... யறுபாவி
| 
| 
| ஏழு புவனமிகு வான நாட்டவர்
| 
|      சூழு முநிவர்கிளை தாமு மேத்திட
| 
|           ஈச னருள்குமர வேத மார்த்தெழ ...... வருவாயே
| 
| 
| சூது பொருதரும னாடு தோற்றிரு
| 
|      வாறு வருஷம்வன வாச மேற்றியல்
| 
|           தோகை யுடனுமெவி ராட ராச்சிய ...... முறைநாளிற்
| 
| 
| சூறை நிரைகொடவ ரேக மீட்டெதி
| 
|      ராளு முரிமைதரு மாறு கேட்டொரு
| 
|           தூது செலஅடுவ லாண்மை தாக்குவ ...... னெனமீள
| 
| 
| வாது சமர்திருத ரான ராட்டிர
| 
|      ராஜ குமரர்துரி யோத னாற்பிறர்
| 
|           நிருபரொடு சேனை தூட்பட ...... வரிசாப
| 
| 
| வாகை விஜயனடல் வாசி பூட்டிய
| 
|      தேரை முடுகுநெடு மால்ப ராக்ரம
| 
|           மாயன் மருகஅமர் நாடர் பார்த்திப ...... பெருமாளே.

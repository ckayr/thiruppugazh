# 319 - எத்தனை கோடி





| தத்தன தான தான தத்தன தான தான
| 
|      தத்தன தான தான ...... தனதான
| 
| 
| ......... பாடல் .........
| 
| 
| எத்தனை கோடி கோடி விட்டுட லோடி யாடி
| 
|      யெத்தனை கோடி போன ...... தளவேதோ
| 
| 
| இப்படி மோக போக மிப்படி யாகி யாகி
| 
|      யிப்படி யாவ தேது ...... இனிமேலோ
| 
| 
| சித்திடில் சீசி சீசி குத்திர மாய மாயை
| 
|      சிக்கினி லாயு மாயு ...... மடியேனைச்
| 
| 
| சித்தினி லாட லோடு முத்தமிழ் வாண ரோது
| 
|      சித்திர ஞான பாத ...... மருள்வாயே
| 
| 
| நித்தமு மோது வார்கள் சித்தமெ வீட தாக
| 
|      நிர்த்தம தாடு மாறு ...... முகவோனே
| 
| 
| நிட்கள ரூபர் பாதி பச்சுரு வான மூணு
| 
|      நெட்டிலை சூல பாணி ...... யருள்பாலா
| 
| 
| பைத்தலை நீடு மாயி ரத்தலை மீது பீறு
| 
|      பத்திர பாத நீல ...... மயில்வீரா
| 
| 
| பச்சிள பூக பாளை செய்க்கயல் தாவு வேளூர்
| 
|      பற்றிய மூவர் தேவர் ...... பெருமாளே.

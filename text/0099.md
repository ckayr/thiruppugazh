# 99 - கடிமா மலர்க்குள்





| தனனா தனத்த தந்த தனனா தனத்த தந்த
| 
|      தனனா தனத்த தந்த ...... தனதான
| 
| 
| ......... பாடல் .........
| 
| 
| கடிமா மலர்க்கு ளின்ப முளவேரி கக்கு நண்பு
| 
|      தருமா கடப்ப மைந்த ...... தொடைமாலை
| 
| 
| கனமேரு வொத்தி டும்ப னிருமாபு யத்த ணிந்த
| 
|      கருணா கரப்ர சண்ட ...... கதிர்வேலா
| 
| 
| வடிவார் குறத்தி தன்பொ னடிமீது நித்த முந்தண்
| 
|      முடியான துற்று கந்து ...... பணிவோனே
| 
| 
| வளவாய்மை சொற்ப்ர பந்த முளகீர னுக்கு கந்து
| 
|      மலர்வாயி லக்க ணங்க ...... ளியல்போதி
| 
| 
| அடிமோனை சொற்கி ணங்க வுலகாமு வப்ப என்று
| 
|      னருளால ளிக்கு கந்த ...... பெரியோனே
| 
| 
| அடியேனு ரைத்த புன்சொ லதுமீது நித்த முந்த
| 
|      ணருளே தழைத்து கந்து ...... வரவேணும்
| 
| 
| செடிநேரு டற்கு டம்பை தனின்மேவி யுற்றி டிந்த
| 
|      படிதான லக்க ணிங்க ...... ணுறலாமோ
| 
| 
| திறமாத வர்க்க னிந்து னிருபாத பத்ம முய்ந்த
| 
|      திருவேர கத்த மர்ந்த ...... பெருமாளே.

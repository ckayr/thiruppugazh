# 97 - ஒருவரையும் ஒருவர்





| தனதனன தனதனன தான தந்தனம்
| 
|      தனதனன தனதனன தான தந்தனம்
| 
|           தனதனன தனதனன தான தந்தனம் ...... தனதான
| 
| 
| ......... பாடல் .........
| 
| 
| ஒருவரையு மொருவரறி யாம லுந்திரிந்
| 
|      திருவினையி னிடர்கலியொ டாடி நொந்துநொந்
| 
|           துலையிலிடு மெழுகதென வாடி முன்செய்வஞ் ...... சனையாலே
| 
| 
| ஒளிபெறவெ யெழுபுமர பாவை துன்றிடுங்
| 
|      கயிறுவித மெனமருவி யாடி விண்பறிந்
| 
|           தொளிருமின லுருவதென வோடி யங்கம்வெந் ...... திடுவேனைக்
| 
| 
| கருதியொரு பரமபொரு ளீது என்றுஎன்
| 
|      செவியிணையி னருளியுரு வாகி வந்தஎன்
| 
|           கருவினையொ டருமலமு நீறு கண்டுதண் ...... டருமாமென்
| 
| 
| கருணைபொழி கமலமுக மாறு மிந்துளந்
| 
|      தொடைமகுட முடியுமொளிர் நூபு ரஞ்சரண்
| 
|           கலகலென மயிலின்மிசை யேறி வந்துகந் ...... தெனையாள்வாய்
| 
| 
| திரிபுரமு மதனுடலு நீறு கண்டவன்
| 
|      தருணமழ விடையனட ராஜ னெங்கணுந்
| 
|           திகழருண கிரிசொருப னாதி யந்தமங் ...... கறியாத
| 
| 
| சிவயநம நமசிவய கார ணன்சுரந்
| 
|      தமுதமதை யருளியெமை யாளு மெந்தைதன்
| 
|           திருவுருவின் மகிழெனது தாய்ப யந்திடும் ...... புதல்வோனே
| 
| 
| குருகுகொடி யுடன்மயிலி லேறி மந்தரம்
| 
|      புவனகிரி சுழலமறை யாயி ரங்களுங்
| 
|           குமரகுரு வெனவலிய சேட னஞ்சவந் ...... திடுவோனே
| 
| 
| குறமகளி னிடைதுவள பாத செஞ்சிலம்
| 
|      பொலியவொரு சசிமகளொ டேக லந்துதிண்
| 
|           குருமலையின் மருவுகுரு நாத வும்பர்தம் ...... பெருமாளே.

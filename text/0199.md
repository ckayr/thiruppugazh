# 199 - சீரான கோல கால





| தானான தான தான தனதன
| 
|      தானான தான தான தனதன
| 
|           தானான தான தான தனதன ...... தனதான
| 
| 
| ......... பாடல் .........
| 
| 
| சீரான கோல கால நவமணி
| 
|      மாலாபி ஷேக பார வெகுவித
| 
|           தேவாதி தேவர் சேவை செயுமுக ...... மலராறும்
| 
| 
| சீராடு வீர மாது மருவிய
| 
|      ஈராறு தோளு நீளும் வரியளி
| 
|           சீராக மோது நீப பரிமள ...... இருதாளும்
| 
| 
| ஆராத காதல் வேடர் மடமகள்
| 
|      ஜீமூத மூர்வ லாரி மடமகள்
| 
|           ஆதார பூத மாக வலமிட ...... முறைவாழ்வும்
| 
| 
| ஆராயு நீதி வேலு மயிலுமெய்ஞ்
| 
|      ஞானாபி ராம தாப வடிவமும்
| 
|           ஆபாத னேனு நாளு நினைவது ...... பெறவேணும்
| 
| 
| ஏராரு மாட கூட மதுரையில்
| 
|      மீதேறி மாறி யாடு மிறையவர்
| 
|           ஏழேழு பேர்கள் கூற வருபொரு ...... ளதிகாரம்
| 
| 
| ஈடாய வூமர் போல வணிகரி
| 
|      லூடாடி யால வாயில் விதிசெய்த
| 
|           லீலாவி சார தீர வரதர ...... குருநாதா
| 
| 
| கூராழி யால்முன் வீய நினைபவ
| 
|      னீடேறு மாறு பாநு மறைவுசெய்
| 
|           கோபால ராய னேய முளதிரு ...... மருகோனே
| 
| 
| கோடாம லார வார அலையெறி
| 
|      காவேரி யாறு பாயும் வயலியில்
| 
|           கோனாடு சூழ்வி ராலி மலையுறை ...... பெருமாளே.

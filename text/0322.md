# 322 - கும்பகோணம்





| தந்த தானன தானான தந்தன
| 
|      தந்த தானன தானான தந்தன
| 
|           தந்த தானன தானான தந்தன ...... தனதான
| 
| 
| ......... பாடல் .........
| 
| 
| கும்ப கோணமொ டாரூர் சிதம்பரம்
| 
|      உம்பர் வாழ்வுறு சீகாழி நின்றிடு
| 
|           கொன்றை வேணியர் மாயூர மம்பெறு ...... சிவகாசி
| 
| 
| கொந்து லாவிய ராமே சுரந்தனி
| 
|      வந்து பூஜைசெய் நால்வேத தந்திரர்
| 
|           கும்பு கூடிய வேளூர் பரங்கிரி ...... தனில்வாழ்வே
| 
| 
| செம்பு கேசுர மாடானை யின்புறு
| 
|      செந்தி லேடகம் வாழ்சோலை யங்கிரி
| 
|           தென்றன் மாகிரி நாடாள வந்தவ ...... செகநாதஞ்
| 
| 
| செஞ்சொ லேரக மாவா வினன்குடி
| 
|      குன்று தோறுடன் மூதூர் விரிஞ்சைநல்
| 
|           செம்பொன் மேனிய சோணாடு வஞ்சியில் ...... வருதேவே
| 
| 
| கம்பை மாவடி மீதேய சுந்தர
| 
|      கம்பு லாவிய காவேரி சங்கமு
| 
|           கஞ்சி ராமலை வாழ்தேவ தந்திர ...... வயலூரா
| 
| 
| கந்த மேவிய போரூர் நடம்புரி
| 
|      தென்சி வாயமு மேயா யகம்படு
| 
|           கண்டி யூர்வரு சாமீக டம்பணி ...... மணிமார்பா
| 
| 
| எம்பி ரானொடு வாதாடு மங்கையர்
| 
|      உம்பர் வாணிபொ னீள்மால் சவுந்தரி
| 
|           எந்த நாள்தொறு மேர்பாக நின்றுறு ...... துதியோதும்
| 
| 
| இந்தி ராணிதன் மாதோடு நன்குற
| 
|      மங்கை மானையு மாலாய்ம ணந்துல
| 
|           கெங்கு மேவிய தேவால யந்தொறு ...... பெருமாளே.

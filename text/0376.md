# 376 - தலைவலய போகம்





| தனதனன தானனம் தனதனன தானனம்
| 
|      தனதனன தானனம் ...... தனதான
| 
| 
| ......... பாடல் .........
| 
| 
| தலைவலய போகமுஞ் சலனமிகு மோகமுந்
| 
|      தவறுதரு காமமுங் ...... கனல்போலுந்
| 
| 
| தணிவரிய கோபமுந் துணிவரிய லோபமுஞ்
| 
|      சமயவெகு ரூபமும் ...... பிறிதேதும்
| 
| 
| அலமலமெ னாஎழுந் தவர்களநு பூதிகொண்
| 
|      டறியுமொரு காரணந் ...... தனைநாடா
| 
| 
| ததிமதபு ராணமுஞ் சுருதிகளு மாகிநின்
| 
|      றபரிமித மாய்விளம் ...... புவதோதான்
| 
| 
| கலகஇரு பாணமுந் திலகவொரு சாபமுங்
| 
|      களபமொழி யாதகொங் ...... கையுமாகிக்
| 
| 
| கவருமவ தாரமுங் கொடியபரி தாபமுங்
| 
|      கருதியிது வேளையென் ...... றுகிராத
| 
| 
| குலதிலக மானுடன் கலவிபுரி வாய்பொருங்
| 
|      குலிசகர வாசவன் ...... திருநாடு
| 
| 
| குடிபுகநி சாசரன் பொடிபடம கீதரன்
| 
|      குலையநெடு வேல்விடும் ...... பெருமாளே.

# 46 - முந்துதமிழ் மாலை





| தந்ததன தான தானத் தான
| 
|      தந்ததன தான தானத் தான
| 
|           தந்ததன தான தானத் தான ...... தனதானா
| 
| 
| ......... பாடல் .........
| 
| 
| முந்துதமிழ் மாலை கோடிக் கோடி
| 
|      சந்தமொடு நீடு பாடிப் பாடி
| 
|           முஞ்சர்மனை வாசல் தேடித் தேடி ...... யுழலாதே
| 
| 
| முந்தைவினை யேவ ராமற் போக
| 
|      மங்கையர்கள் காதல் தூரத் தேக
| 
|           முந்தடிமை யேனை யாளத் தானு ...... முனைமீதே
| 
| 
| திந்திதிமி தோதி தீதித் தீதி
| 
|      தந்ததன தான தானத் தான
| 
|           செஞ்செணகு சேகு தாளத் தோடு ...... நடமாடுஞ்
| 
| 
| செஞ்சிறிய கால்வி சாலத் தோகை
| 
|      துங்கஅநு கூல பார்வைத் தீர
| 
|           செம்பொன்மயில் மீதி லேயெப் போது ...... வருவாயே
| 
| 
| அந்தண்மறை வேள்வி காவற் கார
| 
|      செந்தமிழ்சொல் பாவின் மாலைக் கார
| 
|           அண்டருப கார சேவற் கார ...... முடிமேலே
| 
| 
| அஞ்சலிசெய் வோர்கள் நேயக் கார
| 
|      குன்றுருவ ஏவும் வேலைக் கார
| 
|           அந்தம்வெகு வான ரூபக் கார ...... எழிலான
| 
| 
| சிந்துரமின் மேவு போகக் கார
| 
|      விந்தைகுற மாது வேளைக் கார
| 
|           செஞ்சொலடி யார்கள் வாரக் கார ...... எதிரான
| 
| 
| செஞ்சமரை மாயு மாயக் கார
| 
|      துங்கரண சூர சூறைக் கார
| 
|           செந்தினகர் வாழு மாண்மைக் கார ...... பெருமாளே.

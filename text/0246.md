# 246 - பச்சை யொண்கிரி





| தத்த தந்தன தானன தானன
| 
|      தத்த தந்தன தானன தானன
| 
|           தத்த தந்தன தானன தானன ...... தனதான
| 
| 
| ......... பாடல் .........
| 
| 
| பச்சை யொண்கிரி போலிரு மாதன
| 
|      முற்றி தம்பொறி சேர்குழல் வாளயில்
| 
|           பற்று புண்டரி காமென ஏய்கயல் ...... விழிஞான
| 
| 
| பத்தி வெண்டர ளாமெனும் வாணகை
| 
|      வித்ரு மஞ்சிலை போல்நுத லாரிதழ்
| 
|           பத்ம செண்பக மாமநு பூதியி ...... னழகாளென்
| 
| 
| றிச்சை யந்தரி பார்வதி மோகினி
| 
|      தத்தை பொன்கவி னாலிலை போல்வயி
| 
|           றிற்ப சுங்கிளி யானமி னூலிடை ...... யபிராமி
| 
| 
| எக்கு லங்குடி லோடுல கியாவையு
| 
|      மிற்ப திந்திரு நாழிநெ லாலற
| 
|           மெப்பொ தும்பகிர் வாள்கும ராஎன ...... வுருகேனோ
| 
| 
| கச்சை யுந்திரு வாளுமி ராறுடை
| 
|      பொற்பு யங்களும் வேலுமி ராறுள
| 
|           கட்சி வங்கம லாமுக மாறுள ...... முருகோனே
| 
| 
| கற்ப கந்திரு நாடுயர் வாழ்வுற
| 
|      சித்தர் விஞ்சையர் மாகர்ச பாசென
| 
|           கட்ட வெங்கொடு சூர்கிளை வேரற ...... விடும்வேலா
| 
| 
| நச்சு வெண்பட மீதணை வார்முகில்
| 
|      பச்சை வண்புய னார்கரு டாசனர்
| 
|           நற்க ரந்தநு கோல்வளை நேமியர் ...... மருகோனே
| 
| 
| நற்பு னந்தனில் வாழ்வளி நாயகி
| 
|      யிச்சை கொண்டொரு வாரண மாதொடு
| 
|           நத்தி வந்துந ளாறுறை தேவர்கள் ...... பெருமாளே.

# 83 - பாரியான கொடை





| தான தானதனத் தந்த தானன
| 
|      தான தானதனத் தந்த தானன
| 
|           தான தானதனத் தந்த தானன ...... தனதான
| 
| 
| ......... பாடல் .........
| 
| 
| பாரி யானகொடைக் கொண்ட லேதிரு
| 
|      வாழ்வி சாலதொடைத் திண்பு யாஎழு
| 
|           பாரு மேறுபுகழ்க் கொண்ட நாயக ...... அபிராம
| 
| 
| பாவ லோர்கள்கிளைக் கென்றும் வாழ்வருள்
| 
|      சீல ஞாலவிளக் கின்ப சீவக
| 
|           பாக சாதனவுத் துங்க மானத ...... எனவோதிச்
| 
| 
| சீர தாகஎடுத் தொன்று மாகவி
| 
|      பாடி னாலுமிரக் கஞ்செ யாதுரை
| 
|           சீறு வார்கடையிற் சென்று தாமயர் ...... வுறவீணே
| 
| 
| சேய பாவகையைக் கொண்டு போயறி
| 
|      யாம லேகமரிற் சிந்து வார்சிலர்
| 
|           சேய னார்மனதிற் சிந்தி யாரரு ...... குறலாமோ
| 
| 
| ஆரு நீர்மைமடுக் கண்க ராநெடு
| 
|      வாயி னேர்படவுற் றன்று மூலமெ
| 
|           னார வாரமதத் தந்தி தானுய ...... அருள்மாயன்
| 
| 
| ஆதி நாராணனற் சங்க பாணிய
| 
|      னோது வார்களுளத் தன்பன் மாதவ
| 
|           னான நான்முகனற் றந்தை சீதரன் ...... மருகோனே
| 
| 
| வீர சேவகவுத் தண்ட தேவகு
| 
|      மார ஆறிருபொற் செங்கை நாயக
| 
|           வீசு தோகைமயிற் றுங்க வாகன ...... முடையோனே
| 
| 
| வீறு காவிரியுட் கொண்ட சேகர
| 
|      னான சேவகனற் சிந்தை மேவிய
| 
|           வீரை வாழ்பழநித் துங்க வானவர் ...... பெருமாளே.

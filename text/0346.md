# 346 - எதிரொருவர் இலை





| தனதனன தனதனன தனதனன தனதனன
| 
|      தத்தத்த தத்தான ...... தந்ததான
| 
| 
| ......... பாடல் .........
| 
| 
| எதிரொருவ ரிலையுலகி லெனஅலகு சிலுகுவிரு
| 
|      திட்டுக்ரி யைக்கேயெ ...... ழுந்துபாரின்
| 
| 
| இடையுழல்வ சுழலுவன சமயவித சகலகலை
| 
|      யெட்டெட்டு மெட்டாத ...... மந்த்ரவாளால்
| 
| 
| விதிவழியி னுயிர்கவர வருகொடிய யமபடரை
| 
|      வெட்டித் துணித்தாண்மை ...... கொண்டுநீபம்
| 
| 
| விளவினிள இலைதளவு குவளைகமழ் பவளநிற
| 
|      வெட்சித் திருத்தாள்வ ...... ணங்குவேனோ
| 
| 
| திதிபுதல்வ ரொடுபொருது குருதிநதி முழுகியொளிர்
| 
|      செக்கச் செவத்தேறு ...... செங்கைவேலா
| 
| 
| சிகரகிரி தகரவிடு முருவமர கதகலப
| 
|      சித்ரக் ககத்தேறு ...... மெம்பிரானே
| 
| 
| முதியபதி னொருவிடையர் முடுகுவன பரிககன
| 
|      முட்டச் செலுத்தாறி ...... ரண்டுதேரர்
| 
| 
| மொழியுமிரு அசுவினிக ளிருசதுவி தவசுவெனு
| 
|      முப்பத்து முத்தேவர் ...... தம்பிரானே.

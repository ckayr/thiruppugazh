# 474 - அவகுண விரகனை





| தனதன தனதன தானான தானன
| 
|      தனதன தனதன தானான தானன
| 
|           தனதன தனதன தானான தானன ...... தந்ததான
| 
| 
| ......... பாடல் .........
| 
| 
| அவகுண விரகனை வேதாள ரூபனை
| 
|      அசடனை மசடனை ஆசார ஈனனை
| 
|           அகதியை மறவனை ஆதாளி வாயனை ...... அஞ்சுபூதம்
| 
| 
| அடைசிய சவடனை மோடாதி மோடனை
| 
|      அழிகரு வழிவரு வீணாதி வீணனை
| 
|           அழுகலை யவிசலை ஆறான வூணனை ...... அன்பிலாத
| 
| 
| கவடனை விகடனை நானாவி காரனை
| 
|      வெகுளியை வெகுவித மூதேவி மூடிய
| 
|           கலியனை அலியனை ஆதேச வாழ்வனை ...... வெம்பிவீழுங்
| 
| 
| களியனை யறிவுரை பேணாத மாநுட
| 
|      கசனியை யசனியை மாபாத னாகிய
| 
|           கதியிலி தனையடி நாயேனை யாளுவ ...... தெந்தநாளோ
| 
| 
| மவுலியி லழகிய பாதாள லோகனு
| 
|      மரகத முழுகிய காகோத ராஜனு
| 
|           மநுநெறி யுடன்வளர் சோணாடர் கோனுட ...... னும்பர்சேரும்
| 
| 
| மகபதி புகழ்புலி யூர்வாழு நாயகர்
| 
|      மடமயில் மகிழ்வுற வானாடர் கோவென
| 
|           மலைமக ளுமைதரு வாழ்வேம னோகர ...... மன்றுளாடும்
| 
| 
| சிவசிவ ஹரஹர தேவா நமோநம
| 
|      தெரிசன பரகதி யானாய் நமோநம
| 
|           திசையினு மிசையினும் வாழ்வே நமோநம ...... செஞ்சொல்சேருந்
| 
| 
| திருதரு கலவி மணாளா நமோநம
| 
|      திரிபுர மெரிசெய்த கோவே நமோநம
| 
|           ஜெயஜெய ஹரஹர தேவா சுராதிபர் ...... தம்பிரானே.

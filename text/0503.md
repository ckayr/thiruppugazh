# 503 - முத்து நவரத்நமணி





| தத்ததன தத்ததன தத்ததன தத்ததன
| 
|      தத்ததன தத்ததன ...... தனதான
| 
| 
| ......... பாடல் .........
| 
| 
| முத்துநவ ரத்நமணி பத்திநிறை சத்தியிட
| 
|      மொய்த்தகிரி முத்திதரு ...... வெனவோதும்
| 
| 
| முக்கணிறை வர்க்குமருள் வைத்தமுரு கக்கடவுள்
| 
|      முப்பதுமு வர்க்கசுர ...... ரடிபேணி
| 
| 
| பத்துமுடி தத்தும்வகை யுற்றகணி விட்டஅரி
| 
|      பற்குனனை வெற்றிபெற ...... ரதமூரும்
| 
| 
| பச்சைநிற முற்றபுய லச்சமற வைத்தபொருள்
| 
|      பத்தர்மன துற்றசிவம் ...... அருள்வாயே
| 
| 
| தித்திமிதி தித்திமிதி திக்குகுகு திக்குகுகு
| 
|      தெய்த்ததென தெய்தததென ...... தெனனான
| 
| 
| திக்குவென மத்தளமி டக்கைதுடி தத்ததகு
| 
|      செச்சரிகை செச்சரிகை ...... யெனஆடும்
| 
| 
| அத்தனுட னொத்தநட நித்ரிபுவ னத்திநவ
| 
|      சித்தியருள் சத்தியருள் ...... புரிபாலா
| 
| 
| அற்பவிடை தற்பமது முற்றுநிலை பெற்றுவள
| 
|      ரற்கனக பத்மபுரி ...... பெருமாளே.

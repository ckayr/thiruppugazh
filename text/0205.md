# 205 - மனத்திரைந்தெழு





| தனத்த தந்தன தானன தானன
| 
|      தனத்த தந்தன தானன தானன
| 
|           தனத்த தந்தன தானன தானன ...... தனதான
| 
| 
| ......... பாடல் .........
| 
| 
| மனத்தி ரைந்தெழு மீளையு மேலிட
| 
|      கறுத்த குஞ்சியு மேநரை யாயிட
| 
|           மலர்க்க ணண்டிரு ளாகியு மேநடை ...... தடுமாறி
| 
| 
| வருத்த முந்தர தாய்மனை யாள்மக
| 
|      வெறுத்தி டங்கிளை யோருடன் யாவரும்
| 
|           வசைக்கு றுஞ்சொலி னால்மிக வேதின ...... நகையாட
| 
| 
| எனைக்க டந்திடு பாசமு மேகொடு
| 
|      சினத்து வந்தெதிர் சூலமு மேகையி
| 
|           லெடுத்தெ றிந்தழல் வாய்விட வேபய ...... முறவேதான்
| 
| 
| இழுக்க வந்திடு தூதர்க ளானவர்
| 
|      பிடிக்கு முன்புன தாள்மல ராகிய
| 
|           இணைப்ப தந்தர வேமயில் மீதினில் ...... வரவேணும்
| 
| 
| கனத்த செந்தமி ழால்நினை யேதின
| 
|      நினைக்க வுந்தரு வாயுன தாரருள்
| 
|           கருத்தி ருந்துறை வாயென தாருயிர் ...... துணையாகக்
| 
| 
| கடற்ச லந்தனி லேயொளி சூரனை
| 
|      யுடற்ப குந்திரு கூறென வேயது
| 
|           கதித்தெ ழுந்தொரு சேவலு மாமயில் ...... விடும்வேலா
| 
| 
| அனத்த னுங்கம லாலய மீதுறை
| 
|      திருக்க லந்திடு மாலடி நேடிய
| 
|           அரற்க ரும்பொருள் தானுரை கூறிய ...... குமரேசா
| 
| 
| அறத்தை யுந்தரு வோர்கன பூசுரர்
| 
|      நினைத்தி னந்தொழு வாரம ராய்புரி
| 
|           யருட்செ றிந்தவி நாசியுள் மேவிய ...... பெருமாளே.

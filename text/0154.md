# 154 - சரியையாளர்க்கும்





| தனதனா தத்தனத் தனதனா தத்தனத்
| 
|      தனதனா தத்தனத் ...... தனதான
| 
| 
| ......... பாடல் .........
| 
| 
| சரியையா ளர்க்குமக் கிரியையா ளர்க்குநற்
| 
|      சகலயோ கர்க்குமெட் ...... டரிதாய
| 
| 
| சமயபே தத்தினுக் கணுகொணா மெய்ப்பொருட்
| 
|      டருபரா சத்தியிற் ...... பரமான
| 
| 
| துரியமே லற்புதப் பரமஞா னத்தனிச்
| 
|      சுடர்வியா பித்தநற் ...... பதிநீடு
| 
| 
| துகளில்சா யுச்சியக் கதியையீ றற்றசொற்
| 
|      சுகசொரூ பத்தையுற் ...... றடைவேனோ
| 
| 
| புரிசைசூழ் செய்ப்பதிக் குரியசா மர்த்யசற்
| 
|      புருஷவீ ரத்துவிக் ...... ரமசூரன்
| 
| 
| புரளவேல் தொட்டகைக் குமரமேன் மைத்திருப்
| 
|      புகழையோ தற்கெனக் ...... கருள்வோனே
| 
| 
| கரியயூ கத்திரட் பலவின்மீ திற்சுளைக்
| 
|      கனிகள்பீ றிப்புசித் ...... தமராடிக்
| 
| 
| கதலிசூ தத்தினிற் பயிலுமீ ழத்தினிற்
| 
|      கதிரகா மக்கிரிப் ...... பெருமாளே.

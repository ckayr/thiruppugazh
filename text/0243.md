# 243 - அலங்கார முடிக்கிரண





| தனந்தான தனத்தனனத் தனந்தான தனத்தனனத்
| 
|      தனந்தான தனத்தனனத் ...... தனதான
| 
| 
| ......... பாடல் .........
| 
| 
| அலங்கார முடிக்கிரணத் திரண்டாறு முகத்தழகிற்
| 
|      கசைந்தாடு குழைக்கவசத் ...... திரடோளும்
| 
| 
| அலந்தாம மணித்திரளை புரண்டாட நிரைத்தகரத்
| 
|      தணிந்தாழி வனைக்கடகச் ...... சுடர்வேலுஞ்
| 
| 
| சிலம்போடு மணிச்சுருதிச் சலங்கோசை மிகுத்ததிரச்
| 
|      சிவந்தேறி மணத்தமலர்ப் ...... புனைபாதந்
| 
| 
| திமிந்தோதி திமித்திமிதித் தனந்தான தனத்தனனத்
| 
|      தினந்தோறு நடிப்பதுமற் ...... புகல்வேனோ
| 
| 
| இலங்கேசர் வனத்துள்வனக் குரங்கேவி யழற்புகையிட்
| 
|      டிளந்தாது மலர்த்திருவைச் ...... சிறைமீளும்
| 
| 
| இளங்காள முகிற் கடுமைச் சரங்கோடு கரத்திலெடுத்
| 
|      திருங்கான நடக்குமவற் ...... கினியோனே
| 
| 
| குலங்கோடு படைத்தசுரப் பெருஞ்சேனை யழிக்கமுனைக்
| 
|      கொடுந்தாரை வெயிற்கயிலைத் ...... தொடும்வீரா
| 
| 
| கொழுங்காவின் மலர்ப்பொழிலிற் கரும்பாலை புணர்க்குமிசைக்
| 
|      குரங்காடு துறைக்குமரப் ...... பெருமாளே.

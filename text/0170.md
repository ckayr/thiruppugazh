# 170 - விலைக்கு மேனியில்





| தனத்த தானன தனத்தான தானன
| 
|      தனத்த தானன தனத்தான தானன
| 
|           தனத்த தானன தனத்தான தானன ...... தனதான
| 
| 
| ......... பாடல் .........
| 
| 
| விலைக்கு மேனியி லணிக்கோவை மேகலை
| 
|      தரித்த வாடையு மணிப்பூணு மாகவெ
| 
|           மினுக்கு மாதர்க ளிடக்காம மூழ்கியெ ...... மயலூறி
| 
| 
| மிகுத்த காமிய னெனப்பாரு ளோரெதிர்
| 
|      நகைக்க வேயுட லெடுத்தேவி யாகுல
| 
|           வெறுப்ப தாகியெ யுழைத்தேவி டாய்படு ...... கொடியேனைக்
| 
| 
| கலக்க மாகவெ மலக்கூடி லேமிகு
| 
|      பிணிக்கு ளாகியெ தவிக்காம லேயுனை
| 
|           கவிக்கு ளாய்சொலி கடைத்தேற வேசெயு ...... மொருவாழ்வே
| 
| 
| கதிக்கு நாதனி யுனைத்தேடி யேபுக
| 
|      ழுரைக்கு நாயெனை யருட்பார்வை யாகவெ
| 
|           கழற்கு ளாகவெ சிறப்பான தாயருள் ...... தரவேணும்
| 
| 
| மலைக்கு நாயக சிவக்காமி நாயகர்
| 
|      திருக்கு மாரனெ முகத்தாறு தேசிக
| 
|           வடிப்ப மாதொரு குறப்பாவை யாள்மகிழ் ...... தருவேளே
| 
| 
| வசிட்டர் காசிபர் தவத்தான யோகியர்
| 
|      அகத்ய மாமுநி யிடைக்காடர் கீரனும்
| 
|           வகுத்த பாவினில் பொருட்கோல மாய்வரு ...... முருகோனே
| 
| 
| நிலைக்கு நான்மறை மகத்தான பூசுரர்
| 
|      திருக்கொ ணாமலை தலத்தாரு கோபுர
| 
|           நிலைக்குள் வாயினில் கிளிப்பாடு பூதியில் ...... வருவோனே
| 
| 
| நிகழ்த்து மேழ்பவ கடற்சூறை யாகவெ
| 
|      யெடுத்த வேல்கொடு பொடித்தூள தாஎறி
| 
|           நினைத்த காரிய மநுக்கூல மேபுரி ...... பெருமாளே.

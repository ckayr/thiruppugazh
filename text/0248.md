# 248 - அறிவிலாதவர்





| தனன தானன தானனாத் தனந்த
| 
|      தனன தானன தானனாத் தனந்த
| 
|           தனன தானன தானனாத் தனந்த ...... தனதான
| 
| 
| ......... பாடல் .........
| 
| 
| அறிவி லாதவ ரீனர்பேச் சிரண்டு
| 
|      பகரு நாவினர் லோபர்தீக் குணங்க
| 
|           ளதிக பாதகர் மாதர்மேற் கலன்கள் ...... புனையாதர்
| 
| 
| அசடர் பூமிசை வீணராய்ப் பிறந்து
| 
|      திரியு மானுடர் பேதைமார்க் கிரங்கி
| 
|           யழியு மாலினர் நீதிநூற் பயன்கள் ...... தெரியாத
| 
| 
| நெறியி லாதவர் சூதினாற் கவர்ந்து
| 
|      பொருள்செய் பூரியர் மோகமாய்ப் ப்ரபஞ்ச
| 
|           நிலையில் வீழ்தரு மூடர்பாற் சிறந்த ...... தமிழ்கூறி
| 
| 
| நினைவு பாழ்பட வாடிநோக் கிழந்து
| 
|      வறுமை யாகிய தீயின்மேற் கிடந்து
| 
|           நெளியு நீள்புழு வாயினேற் கிரங்கி ...... யருள்வாயே
| 
| 
| நறிய வார்குழல் வானநாட் டரம்பை
| 
|      மகளிர் காதலர் தோள்கள்வேட் டிணங்கி
| 
|           நகைகொ டேழிசை பாடிமேற் பொலிந்து ...... களிகூர
| 
| 
| நடுவி லாதகு ரோதமாய்த் தடிந்த
| 
|      தகுவர் மாதர்ம ணாளர்தோட் பிரிந்து
| 
|           நசைபொ றாதழு தாகமாய்த் தழுங்கி ...... யிடர்கூர
| 
| 
| மறியு மாழ்கட லூடுபோய்க் கரந்து
| 
|      கவடு கோடியின் மேலுமாய்ப் பரந்து
| 
|           வளரு மாவிரு கூறதாய்த் தடிந்த ...... வடிவேலா
| 
| 
| மருவு காளமு கீல்கள்கூட் டெழுந்து
| 
|      மதியு லாவிய மாடமேற் படிந்த
| 
|           வயல்கள் மேவுநெல் வாயில்வீற் றிருந்த ...... பெருமாளே.

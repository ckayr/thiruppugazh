# 105 - சுத்திய நரப்புடன்





| தத்ததன தத்ததன தத்ததன தத்ததன
| 
|      தத்ததன தத்ததன தத்ததன தத்ததன
| 
|           தத்ததன தத்ததன தத்ததன தத்ததன ...... தந்ததான
| 
| 
| ......... பாடல் .........
| 
| 
| சுத்தியந ரப்புடனெ லுப்புறுத சைக்குடலொ
| 
|      டப்புடனி ணச்சளிவ லிப்புடனி ரத்தகுகை
| 
|           சுக்கிலம் விளைப்புழுவொ டக்கையும ழுக்குமயிர் ...... சங்குமூளை
| 
| 
| துக்கம்விளை வித்தபிணை யற்கறைமு னைப்பெருகு
| 
|      குட்டமொடு விப்புருதி புற்றெழுதல் முட்டுவலி
| 
|           துச்சிபிள வைப்பொருமல் பித்தமொடு றக்கமிக ...... வங்கமூடே
| 
| 
| எத்தனைநி னைப்பையும்வி ளைப்பையும யக்கமுற
| 
|      லெத்தனைச லிப்பொடுக லிப்பையுமி டற்பெருமை
| 
|           எத்தனைக சத்தையும லத்தையும டைத்தகுடில் ...... பஞ்சபூதம்
| 
| 
| எத்தனைகு லுக்கையுமி னுக்கையும னக்கவலை
| 
|      யெத்தனைக வட்டையுந டக்கையுமு யிர்க்குழுமல்
| 
|           எத்தனைபி றப்பையுமி றப்பையுமெ டுத்துலகில் ...... மங்குவேனோ
| 
| 
| தத்தனத னத்தனத னத்தனவெ னத்திமிலை
| 
|      யொத்தமுர சத்துடியி டக்கைமுழ வுப்பறைகள்
| 
|           சத்தமறை யத்தொகுதி யொத்தசெனி ரத்தவெள ...... மண்டியோடச்
| 
| 
| சக்கிரிநெ ளிப்பஅவு ணப்பிணமி தப்பமரர்
| 
|      கைத்தலம்வி ரித்தரஹ ரச்சிவபி ழைத்தொமென
| 
|           சக்கிரகி ரிச்சுவர்கள் அக்கணமே பக்குவிட ...... வென்றவேலா
| 
| 
| சித்தமதி லெத்தனைசெ கத்தலம்வி தித்துடன
| 
|      ழித்துகம லத்தனைம ணிக்குடுமி பற்றிமலர்
| 
|           சித்திரக ரத்தலம்வ லிப்பபல குட்டிநட ...... னங்கொள்வேளே
| 
| 
| செட்டிவடி வைக்கொடுதி னைப்புனம திற்சிறுகு
| 
|      றப்பெணம ளிக்குள்மகிழ் செட்டிகுரு வெற்பிலுறை
| 
|           சிற்பரம ருக்கொருகு ருக்களென முத்தர்புகழ் ...... தம்பிரானே.

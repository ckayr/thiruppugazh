# 502 - முறுகு காள





| தனன தான தனன தந்த, தனன தான தனன தந்த
| 
|      தனன தான தனன தந்த ...... தனதான
| 
| 
| ......... பாடல் .........
| 
| 
| முறுகு காள விடம யின்ற இருகண் வேலி னுளம யங்கி
| 
|      முளரி வேரி முகைய டர்ந்த ...... முலைமீதே
| 
| 
| முழுகு காதல் தனைம றந்து பரம ஞான வொளிசி றந்து
| 
|      முகமொ ராறு மிகவி ரும்பி ...... அயராதே
| 
| 
| அறுகு தாளி நறைய விழ்ந்த குவளை வாச மலர்க ரந்தை
| 
|      அடைய வாரி மிசைபொ ழிந்து ...... னடிபேணி
| 
| 
| அவச மாகி யுருகு தொண்ட ருடன தாகி விளையு மன்பி
| 
|      னடிமை யாகு முறைமை யொன்றை ...... அருள்வாயே
| 
| 
| தறுகண் வீரர் தலைய ரிந்து பொருத சூர னுடல்பி ளந்து
| 
|      தமர வேலை சுவற வென்ற ...... வடிவேலா
| 
| 
| தரள மூர லுமைம டந்தை முலையி லார அமுத முண்டு
| 
|      தரணி யேழும் வலம்வ ருந்திண் ...... மயில்வீரா
| 
| 
| மறுவி லாத தினைவி ளைந்த புனம்வி டாம லிதணி ருந்து
| 
|      வலிய காவல் புனைய ணங்கின் ...... மணவாளா
| 
| 
| மருவு ஞாழ லணிசெ ருந்தி யடவி சூத வனநெ ருங்கி
| 
|      வளர்சு வாமி மலைய மர்ந்த ...... பெருமாளே.

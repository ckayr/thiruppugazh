# 375 - தரணிமிசை





| தனதனன தனதனன தந்தனந் தந்தனந்
| 
|      தனதனன தனதனன தந்தனந் தந்தனந்
| 
|           தனதனன தனதனன தந்தனந் தந்தனந் ...... தனதான
| 
| 
| ......... பாடல் .........
| 
| 
| தரணிமிசை அனையினிட வுந்தியின் வந்துகுந்
| 
|      துளிபயறு கழலினிய அண்டமுங் கொண்டதின்
| 
|           தசையுதிர நிணநிறைய அங்கமுந் தங்கவொன் ...... பதுவாயுந்
| 
| 
| தருகரமொ டினியபத முங்கொடங் கொன்பதும்
| 
|      பெருகியொரு பதினவனி வந்துகண் டன்புடன்
| 
|           தநயனென நடைபழகி மங்கைதன் சிங்கியின் ...... வசமாகித்
| 
| 
| திரிகியுடல் வளையநடை தண்டுடன் சென்றுபின்
| 
|      கிடையெனவு மருவிமனை முந்திவந் தந்தகன்
| 
|           சிதறவுயிர் பிணமெனவெ மைந்தரும் பந்துவும் ...... அயர்வாகிச்
| 
| 
| செடமிதனை யெடுமெடுமி னென்றுகொண் டன்புடன்
| 
|      சுடலைமிசை யெரியினிட வெந்துபின் சிந்திடுஞ்
| 
|           செனனமிது தவிரஇரு தண்டையுங் கொண்டபைங் ...... கழல்தாராய்
| 
| 
| செருவெதிரு மசுரர்கிளை மங்கஎங் கெங்கணுங்
| 
|      கழுகருட னயனமிது கண்டுகொண் டம்பரந்
| 
|           திரியமிகு அலகையுடன் வெங்கணந் தங்களின் ...... மகிழ்வாகிச்
| 
| 
| சினவசுர ருடலமது தின்றுதின் றின்புடன்
| 
|      டுமுடுமுட டுமுடுமுட டுண்டுடுண் டுண்டுடுண்
| 
|           டிமிலைபறை முழவுதுடி பம்பையுஞ் சங்கமுந் ...... தவமோதச்
| 
| 
| சரவரிசை விடுகுமர அண்டர்தம் பண்டுறுஞ்
| 
|      சிறையைவிட வருமுருக என்றுவந் திந்திரன்
| 
|           சதுமுகனு மடிபரவ மண்டுவெஞ் சம்பொருங் ...... கதிர்வேலா
| 
| 
| சகமுழுது மடையஅமு துண்டிடுங் கொண்டலுந்
| 
|      தெரிவரிய முடியினர வங்களுந் திங்களுஞ்
| 
|           சலமிதழி யணியுமொரு சங்கரன் தந்திடும் ...... பெருமாளே.

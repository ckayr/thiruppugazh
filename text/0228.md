# 228 - புலவரை ரக்ஷி





| தனதன தத்தத் தந்தான தானன
| 
|      தனதன தத்தத் தந்தான தானன
| 
|           தனதன தத்தத் தந்தான தானன ...... தனதானா
| 
| 
| ......... பாடல் .........
| 
| 
| புலவரை ரக்ஷிக் குந்தாரு வேமது
| 
|      ரிதகுண வெற்பொக் கும்பூவை மார்முலை
| 
|           பொருபுய திக்கெட் டும்போயு லாவிய ...... புகழாளா
| 
| 
| பொருவரு நட்புப் பண்பான வாய்மையி
| 
|      லுலகிலு னக்கொப் புண்டோவெ னாநல
| 
|           பொருள்கள் நிரைத்துச் செம்பாக மாகிய ...... கவிபாடி
| 
| 
| விலையில்த மிழ்ச்சொற் குன்போலு தாரிகள்
| 
|      எவரென மெத்தக் கொண்டாடி வாழ்வெனும்
| 
|           வெறிகொளு லுத்தர்க் கென்பாடு கூறிடு ...... மிடிதீர
| 
| 
| மிகவரு மைப்பட் டுன்பாத தாமரை
| 
|      சரணமெ னப்பற் றும்பேதை யேன்மிசை
| 
|           விழியருள் வைத்துக் குன்றாத வாழ்வையு ...... மருள்வாயே
| 
| 
| இலகிய வெட்சிச் செந்தாம மார்புய
| 
|      சிலைநுதல் மைக்கட் சிந்தூர வாணுதல்
| 
|           இமயம கட்குச் சந்தான மாகிய ...... முருகோனே
| 
| 
| இளையகொ டிச்சிக் கும்பாக சாதன
| 
|      னுதவுமொ ருத்திக் குஞ்சீல நாயக
| 
|           எழிலியெ ழிற்பற் றுங்காய மாயவன் ...... மருகோனே
| 
| 
| அலர்தரு புட்பத் துண்டாகும் வாசனை
| 
|      திசைதொறு முப்பத் தெண்காதம் வீசிய
| 
|           அணிபொழி லுக்குச் சஞ்சார மாமளி ...... யிசையாலே
| 
| 
| அழகிய சிக்கற் சிங்கார வேலவ
| 
|      சமரிடை மெத்தப் பொங்கார மாய்வரும்
| 
|           அசுரரை வெட்டிச் சங்கார மாடிய ...... பெருமாளே.

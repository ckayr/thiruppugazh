# 78 - தலைவலி மருத்தீடு





| தனதன தந்தான தானான தானதன
| 
|      தனதன தந்தான தானான தானதன
| 
|           தனதன தந்தான தானான தானதன ...... தனதான
| 
| 
| ......... பாடல் .........
| 
| 
| தலைவலி மருத்தீடு காமாலை சோகைசுரம்
| 
|      விழிவலி வறட்சூலை காயாசு வாசம்வெகு
| 
|           சலமிகு விஷப்பாக மாயாவி காரபிணி ...... யணுகாதே
| 
| 
| தலமிசை யதற்கான பேரோடு கூறியிது
| 
|      பரிகரி யெனக்காது கேளாது போலுமவர்
| 
|           சரியும்வ யதுக்கேது தாரீர்சொ லீரெனவும் ...... விதியாதே
| 
| 
| உலைவற விருப்பாக நீள்காவின் வாசமலர்
| 
|      வகைவகை யெடுத்தேதொ டாமாலி காபரண
| 
|           முனதடி யினிற்சூட வேநாடு மாதவர்க ...... ளிருபாதம்
| 
| 
| உளமது தரித்தேவி னாவோடு பாடியருள்
| 
|      வழிபட எனக்கேத யாவோடு தாளுதவ
| 
|           உரகம தெடுத்தாடு மேகார மீதின்மிசை ...... வரவேணும்
| 
| 
| அலைகட லடைத்தேம காகோர ராவணனை
| 
|      மணிமுடி துணித்தாவி யேயான ஜானகியை
| 
|           அடலுட னழைத்தேகொள் மாயோனை மாமனெனு ...... மருகோனே
| 
| 
| அறுகினை முடித்தோனை யாதார மானவனை
| 
|      மழுவுழை பிடித்தோனை மாகாளி நாணமுனம்
| 
|           அவைதனில் நடித்தோனை மாதாதை யேஎனவும் ...... வருவோனே
| 
| 
| பலகலை படித்தோது பாவாணர் நாவிலுறை
| 
|      யிருசர ணவித்தார வேலாயு தாவுயர்செய்
| 
|           பரண்மிசை குறப்பாவை தோள்மேவ மோகமுறு ...... மணவாளா
| 
| 
| பதுமவ யலிற்பூக மீதேவ ரால்கள் துயில்
| 
|      வருபுனல் பெருக்காறு காவேரி சூழவளர்
| 
|           பழநிவ ருகற்பூர கோலாக லாவமரர் ...... பெருமாளே.

# 230 - அண்டர்பதி குடியேற





| தந்ததன தனதான தந்ததன தனதான
| 
|      தந்ததன தனதான ...... தனதான
| 
| 
| ......... பாடல் .........
| 
| 
| அண்டர்பதி குடியேற மண்டசுரர் உருமாற
| 
|      அண்டர்மன மகிழ்மீற ...... வருளாலே
| 
| 
| அந்தரியொ டுடனாடு சங்கரனு மகிழ்கூர
| 
|      ஐங்கரனு முமையாளு ...... மகிழ்வாக
| 
| 
| மண்டலமு முநிவோரு மெண்டிசையி லுளபேரு
| 
|      மஞ்சினனு மயனாரு ...... மெதிர்காண
| 
| 
| மங்கையுட னரிதானு மின்பமுற மகிழ்கூற
| 
|      மைந்துமயி லுடனாடி ...... வரவேணும்
| 
| 
| புண்டரிக விழியாள அண்டர்மகள் மணவாள
| 
|      புந்திநிறை யறிவாள ...... வுயர்தோளா
| 
| 
| பொங்குகட லுடனாகம் விண்டுவரை யிகல்சாடு
| 
|      பொன்பரவு கதிர்வீசு ...... வடிவேலா
| 
| 
| தண்டரள மணிமார்ப செம்பொனெழில் செறிரூப
| 
|      தண்டமிழின் மிகுநேய ...... முருகேசா
| 
| 
| சந்ததமு மடியார்கள் சிந்தையது குடியான
| 
|      தண்சிறுவை தனில்மேவு ...... பெருமாளே.

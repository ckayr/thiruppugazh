# 370 - சூதினுண வாசை





| தானதன தானதன தானதன தானதன
| 
|      தானதன தானதன ...... தனதான
| 
| 
| ......... பாடல் .........
| 
| 
| சூதினுண வாசைதனி லேசுழலு மீனதென
| 
|      தூசுவழ கானவடி ...... வதனாலே
| 
| 
| சூதமுட னேருமென மாதர்நசை தேடுபொரு
| 
|      ளாசைதமி லேசுழல ...... வருகாலன்
| 
| 
| ஆதிவிதி யோடுபிற ழாதவகை தேடியென
| 
|      தாவிதனை யேகுறுகி ...... வருபோது
| 
| 
| ஆதிமுரு காதிமுரு காதிமுரு காஎனவு
| 
|      மாதிமுரு காநினைவு ...... தருவாயே
| 
| 
| ஓதமுகி லாடுகிரி யேறுபட வாழசுரர்
| 
|      ஓலமிட வேயயில்கொ ...... டமராடீ
| 
| 
| ஓநமசி வாயகுரு பாதமதி லேபணியும்
| 
|      யோகமயி லாஅமலை ...... மகிழ்பாலா
| 
| 
| நாதரகு ராமஅரி மாயன்மரு காபுவன
| 
|      நாடுமடி யார்கள்மன ...... துறைவோனே
| 
| 
| ஞானசுர வானைகண வாமுருக னேயமரர்
| 
|      நாடுபெற வாழவருள் ...... பெருமாளே.

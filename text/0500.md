# 500 - துடிகொள் நோய்





| தனன தான தான தத்த
| 
|      தனன தான தான தத்த
| 
|           தனன தான தான தத்த ...... தனதான
| 
| 
| ......... பாடல் .........
| 
| 
| துடிகொ ணோய்க ளோடு வற்றி
| 
|      தருண மேனி கோழை துற்ற
| 
|           இரும லீளை வாத பித்த ...... மணுகாமல்
| 
| 
| துறைக ளோடு வாழ்வு விட்டு
| 
|      உலக நூல்கள் வாதை யற்று
| 
|           சுகமு ளாநு பூதி பெற்று ...... மகிழாமே
| 
| 
| உடல்செய் கோர பாழ்வ யிற்றை
| 
|      நிதமு மூணி னாலு யர்த்தி
| 
|           யுயிரி னீடு யோக சித்தி ...... பெறலாமே
| 
| 
| உருவி லாத பாழில் வெட்ட
| 
|      வெளியி லாடு நாத நிர்த்த
| 
|           உனது ஞான பாத பத்ம ...... முறுவேனோ
| 
| 
| கடிது லாவு வாயு பெற்ற
| 
|      மகனும் வாலி சேயு மிக்க
| 
|           மலைகள் போட ஆழி கட்டி ...... யிகலூர்போய்க்
| 
| 
| களமு றானை தேர்நு றுக்கி
| 
|      தலைக ளாறு நாலு பெற்ற
| 
|           அவனை வாளி யால டத்தன் ...... மருகோனே
| 
| 
| முடுகு வீர சூர பத்மர்
| 
|      தலையின் மூளை நீறு பட்டு
| 
|           முடிவ தாக ஆடு நிர்த்த ...... மயில்வீரா
| 
| 
| முநிவர் தேவர் ஞான முற்ற
| 
|      புநித சோலை மாமலைக்குள்
| 
|           முருக வேல த்யாகர் பெற்ற ...... பெருமாளே.

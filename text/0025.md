# 25 - காலனார் வெங்கொடும்





| தானனா தந்தனம் தானனா தந்தனம்
| 
|      தானனா தந்தனம் ...... தனதான
| 
| 
| ......... பாடல் .........
| 
| 
| காலனார் வெங்கொடுந் தூதர்பா சங்கொடென்
| 
|      காலினார் தந்துடன் ...... கொடுபோகக்
| 
| 
| காதலார் மைந்தருந் தாயரா ருஞ்சுடுங்
| 
|      கானமே பின்தொடர்ந் ...... தலறாமுன்
| 
| 
| சூலம்வாள் தண்டுசெஞ் சேவல்கோ தண்டமுஞ்
| 
|      சூடுதோ ளுந்தடந் ...... திருமார்பும்
| 
| 
| தூயதாள் தண்டையுங் காணஆர் வஞ்செயுந்
| 
|      தோகைமேல் கொண்டுமுன் ...... வரவேணும்
| 
| 
| ஆலகா லம்பரன் பாலதா கஞ்சிடுந்
| 
|      தேவர்வா ழன்றுகந் ...... தமுதீயும்
| 
| 
| ஆரவா ரஞ்செயும் வேலைமேல் கண்வளர்ந்
| 
|      தாதிமா யன்றனன் ...... மருகோனே
| 
| 
| சாலிசேர் சங்கினம் வாவிசூழ் பங்கயஞ்
| 
|      சாரலார் செந்திலம் ...... பதிவாழ்வே
| 
| 
| தாவுசூ ரஞ்சிமுன் சாயவே கம்பெறுந்
| 
|      தாரைவே லுந்திடும் ...... பெருமாளே.

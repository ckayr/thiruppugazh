# 43 - பூரண வார கும்ப





| தானன தான தந்த தானன தான தந்த
| 
|      தானன தான தந்த தானன தான தந்த
| 
|           தானன தான தந்த தானன தான தந்த ...... தனதான
| 
| 
| ......... பாடல் .........
| 
| 
| பூரண வார கும்ப சீதப டீர கொங்கை
| 
|      மாதர் விகார வஞ்ச லீலையி லேயு ழன்று
| 
|           போதவ மேயி ழந்து போனது மான மென்ப ...... தறியாத
| 
| 
| பூரிய னாகி நெஞ்சு காவல்ப டாத பஞ்ச
| 
|      பாதக னாய றஞ்செ யாதடி யோடி றந்து
| 
|           போனவர் வாழ்வு கண்டு மாசையி லேய ழுந்து ...... மயல்தீரக்
| 
| 
| காரண காரி யங்க ளானதெ லாமொ ழிந்து
| 
|      யானெனு மேதை விண்டு பாவக மாயி ருந்து
| 
|           காலுட லுடி யங்கி நாசியின் மீதி ரண்டு ...... விழிபாயக்
| 
| 
| காயமு நாவு நெஞ்சு மோர்வழி யாக அன்பு
| 
|      காயம்வி டாம லுன்ற னீடிய தாள்நி னைந்து
| 
|           காணுதல் கூர்த வஞ்செய் யோகிக ளாய்வி ளங்க ...... அருள்வாயே
| 
| 
| ஆரண சார மந்த்ர வேதமெ லாம்வி ளங்க
| 
|      ஆதிரை யானை நின்று தாழ்வனெ னாவ ணங்கு
| 
|           மாதர வால்வி ளங்கு பூரண ஞான மிஞ்சு ...... முரவோனே
| 
| 
| ஆர்கலி யூடெ ழுந்து மாவடி வாகி நின்ற
| 
|      சூரனை மாள வென்று வானுல காளு மண்ட
| 
|           ரானவர் கூர ரந்தை தீரமு னாள்ம கிழ்ந்த ...... முருகேசா
| 
| 
| வாரண மூல மென்ற போதினி லாழி கொண்டு
| 
|      வாவியின் மாடி டங்கர் பாழ்பட வேயெ றிந்த
| 
|           மாமுகில் போலி ருண்ட மேனிய னாமு குந்தன் ...... மருகோனே
| 
| 
| வாலுக மீது வண்ட லோடிய காலில் வந்து
| 
|      சூல்நிறை வான சங்கு மாமணி யீன வுந்து
| 
|           வாரிதி நீர்ப ரந்த சீரலை வாயு கந்த ...... பெருமாளே.

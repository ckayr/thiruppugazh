# 342 - உறவின்முறை கதறி





| தனதனன தனதனன தானான தானதன
| 
|      தனதனன தனதனன தானான தானதன
| 
|           தனதனன தனதனன தானான தானதன ...... தந்ததான
| 
| 
| ......... பாடல் .........
| 
| 
| உறவின்முறை கதறியழ ஊராரு மாசையற
| 
|      பறைதிமிலை முழவினிசை யாகாச மீதுமுற
| 
|           உலகிலுள பலரரிசி வாய்மீதி லேசொரியு ...... மந்தநாளில்
| 
| 
| உனதுமுக கருணைமல ரோராறு மாறிருகை
| 
|      திரள்புயமு மெழில்பணிகொள் வார்காது நீள்விழியும்
| 
|           உபயபத மிசைகுலவு சீரேறு நூபுரமும் ...... அந்தமார்பும்
| 
| 
| மறையறைய அமரர்தரு பூமாரி யேசொரிய
| 
|      மதுவொழுகு தரவில்மணி மீதேமு நூலொளிர
| 
|           மயிலின்மிசை யழகுபொலி யாளாய்மு னாரடியர் ...... வந்துகூட
| 
| 
| மறலிபடை யமபுரமு மீதோட வேபொருது
| 
|      விருதுபல முறைமுறையி லேயூதி வாதுசெய்து
| 
|           மதலையொரு குதலையடி நாயேனை யாளஇஙன் ...... வந்திடாயோ
| 
| 
| பிறையெயிறு முரணசுரர் பேராது பாரில்விழ
| 
|      அதிரஎழு புவியுலக மீரேழு மோலமிட
| 
|           பிடிகளிறி னடல்நிரைகள் பாழாக வேதிசையில் ...... நின்றநாகம்
| 
| 
| பிரியநெடு மலையிடிய மாவாரி தூளியெழ
| 
|      பெரியதொரு வயிறுடைய மாகாளி கூளியொடு
| 
|           பிணநிணமு முணவுசெய்து பேயோடு மாடல்செய ...... வென்றதீரா
| 
| 
| குறமறவர் கொடியடிகள் கூசாது போய்வருட
| 
|      கரடிபுலி திரிகடிய வாரான கானில்மிகு
| 
|           குளிர்கணியி னிளமரம தேயாகி நீடியுயர் ...... குன்றுலாவி
| 
| 
| கொடியதொரு முயலகனின் மீதாடு வாருடைய
| 
|      வொருபுறம துறவளரு மாதாபெ றாவருள்செய்
| 
|           குமரகுரு பரஅமரர் வானாடர் பேணஅருள் ...... தம்பிரானே.

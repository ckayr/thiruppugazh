# 464 - தமரம் குரங்களும்





| தனன தனந்தனந் தான தத்த தந்த
| 
|      தனன தனந்தனந் தான தத்த தந்த
| 
|           தனன தனந்தனந் தான தத்த தந்த
| 
|           ...... தனதனத் தனதான
| 
| 
| ......... பாடல் .........
| 
| 
| தமர குரங்களுங் காரி ருட்பி ழம்பு
| 
|      மெழுகிய அங்கமும் பார்வை யிற்கொ ளுந்து
| 
|           தழலுமிழ் கண்களுங் காள மொத்த கொம்பு
| 
|           ...... முளகதக் கடமாமேல்
| 
| 
| தனிவரு மந்தகன் பாசம் விட்டெ றிந்து
| 
|      அடவரு மென்றுசிந் தாகு லத்தி ருந்து
| 
|           தமரழ மைந்தருஞ் சோக முற்றி ரங்க
| 
|           ...... மரணபக் குவமாநாள்
| 
| 
| கமல முகங்களுங் கோம ளத்தி லங்கு
| 
|      நகையு நெடுங்கணுங் காதி னிற்று லங்கு
| 
|           கனக குதம்பையுந் தோடும் வஜ்ர அங்க
| 
|           ...... தமுமடற் சுடர்வேலுங்
| 
| 
| கடிதுல கெங்கணுந் தாடி யிட்டு வந்த
| 
|      மயிலுமி லங்கலங் கார பொற்ச தங்கை
| 
|           கழலொலி தண்டையங் காலு மொக்க வந்து
| 
|           ...... வரமெனக் கருள்கூர்வாய்
| 
| 
| இமகிரி வந்தபொன் பாவை பச்சை வஞ்சி
| 
|      அகில தலம்பெறும் பூவை சத்தி யம்பை
| 
|           யிளமுலை யின்செழும் பால்கு டுத்தி லங்கு
| 
|           ...... மியல்நிமிர்த் திடுவோனே
| 
| 
| இறைவ ரிறைஞ்சநின் றாக மப்ர சங்க
| 
|      முரைசெய் திடும்ப்ரசண் டாவி சித்து நின்ற
| 
|           ரணமுக துங்கவெஞ் சூரு டற்பி ளந்த
| 
|           ...... அயிலுடைக் கதிர்வேலா
| 
| 
| அமண ரடங்கலுங் கூட லிற்றி ரண்டு
| 
|      கழுவி லுதைந்துதைந் தேற விட்டு நின்ற
| 
|           அபிநவ துங்ககங் காந திக்கு மைந்த
| 
|           ...... அடியவர்க் கெளியோனே
| 
| 
| அமரர் வணங்குகந் தாகு றத்தி கொங்கை
| 
|      தனில்முழு குங்கடம் பாமி குத்த செஞ்சொ
| 
|           லருணை நெடுந்தடங் கோபு ரத்த மர்ந்த
| 
|           ...... அறுமுகப் பெருமாளே.

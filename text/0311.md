# 311 - பசை அற்ற உடல்





| தனதத்த தனதத்த தனதத்த தனதத்த
| 
|      தனதத்த தனதத்த ...... தனதான
| 
| 
| ......... பாடல் .........
| 
| 
| பசையற்ற வுடல்வற்ற வினைமுற்றி நடைநெட்டி
| 
|      பறியக்கை சொறியப்பல் ...... வெளியாகிப்
| 
| 
| படலைக்கு விழிகெட்ட குருடுற்று மிகநெக்க
| 
|      பழமுற்று நரைகொக்கி ...... னிறமாகி
| 
| 
| விசைபெற்று வருபித்தம் வளியைக்க ணிலைகெட்டு
| 
|      மெலிவுற்று விரல்பற்று ...... தடியோடே
| 
| 
| வெளிநிற்கும் விதமுற்ற இடர்பெற்ற ஜனனத்தை
| 
|      விடுவித்து னருள்வைப்ப ...... தொருநாளே
| 
| 
| அசைவற்ற நிருதர்க்கு மடிவுற்ற பிரியத்தி
| 
|      னடல்வஜ்ர கரன்மற்று ...... முளவானோர்
| 
| 
| அளவற்ற மலர்விட்டு நிலமுற்று மறையச்செய்
| 
|      அதுலச்ச மரவெற்றி ...... யுடையோனே
| 
| 
| வசையற்று முடிவற்று வளர்பற்றி னளவற்ற
| 
|      வடிவுற்ற முகில்கிட்ணன் ...... மருகோனே
| 
| 
| மதுரச்செ மொழிசெப்பி யருள்பெற்ற சிவபத்தர்
| 
|      வளர் விர்த்த கிரியுற்ற ...... பெருமாளே.

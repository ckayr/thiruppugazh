# 82 - பஞ்ச பாதகன்





| தந்த தானனந் தானதன தானதன
| 
|      தந்த தானனந் தானதன தானதன
| 
|           தந்த தானனந் தானதன தானதன ...... தனதான
| 
| 
| ......... பாடல் .........
| 
| 
| பஞ்ச பாதகன் பாவிமுழு மூடன்வெகு
| 
|      வஞ்ச லோபியன் சூதுகொலை காரன்மதி
| 
|           பண்கொ ளாதவன் பாவகட லூடுநுழை ...... பவுஷாசை
| 
| 
| பங்கன் மோதியம் பாழ்நரகில் வீணின்விழ
| 
|      பெண்டிர் வீடுபொன் தேடிநொடி மீதில்மறை
| 
|           பஞ்ச மாமலம் பாசமொடு கூடிவெகு ...... சதிகாரர்
| 
| 
| அஞ்சு பூதமுண் டாகடிய காரரிவர்
| 
|      தங்கள் வாணிபங் காரியம லாமலரு
| 
|           ளன்பர் பாலுடன் கூடியறி யாதபுக ...... ழடியேனை
| 
| 
| அண்டர் மாலயன் தேடியறி யாதவொளி
| 
|      சந்த்ர சேகரன் பாவைவிளை யாடுபடி
| 
|           கந்த நாடுடன் கூடிவிளை யாடஅருள் ...... புரிவாயே
| 
| 
| வஞ்ச மாசுரன் சேனைகட லோடுகுவ
| 
|      டுங்க வேயினன் போலவொளிர் வேலைவிடு
| 
|           வண்கை யாகடம் பேடுதொடை யாடுமுடி ...... முருகோனே
| 
| 
| மங்கை மோகசிங் காரரகு ராமரிட
| 
|      தங்கை சூலியங் காளியெமை யீணபுகழ்
| 
|           மங்க ளாயிசந் தானசிவ காமியுமை ...... யருள்பாலா
| 
| 
| கொஞ்சு மாசுகம் போலமொழி நீலகடை
| 
|      பெண்கள் நாயகந் தோகைமயில் போலிரச
| 
|           கொங்கை மால்குறம் பாவையவல் தீரவர ...... அணைவோனே
| 
| 
| கொண்டல் சூழுமஞ் சோலைமலர் வாவிகயல்
| 
|      கந்து பாயநின் றாடுதுவர் பாகையுதிர்
| 
|           கந்தி யோடகஞ் சேர்பழநி வாழ்குமர ...... பெருமாளே.

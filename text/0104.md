# 104 - சரண கமலாலயத்தை





| தனதனன தான தத்த தனதனன தான தத்த
| 
|      தனதனன தான தத்த ...... தனதான
| 
| 
| ......... பாடல் .........
| 
| 
| சரணகம லால யத்தை அரைநிமிஷ நேர மட்டில்
| 
|      தவமுறைதி யானம் வைக்க ...... அறியாத
| 
| 
| சடகசட மூட மட்டி பவவினையி லேச னித்த
| 
|      தமியன்மிடி யால்ம யக்க ...... முறுவேனோ
| 
| 
| கருணைபுரி யாதி ருப்ப தெனகுறையி வேளை செப்பு
| 
|      கயிலைமலை நாதர் பெற்ற ...... குமரோனே
| 
| 
| கடகபுய மீதி ரத்ந மணியணிபொன் மாலே செச்சை
| 
|      கமழுமண மார்க டப்ப ...... மணிவோனே
| 
| 
| தருணமிதை யாமி குத்த கனமதுறு நீள்ச வுக்ய
| 
|      சகலசெல்வ யோக மிக்க ...... பெருவாழ்வு
| 
| 
| தகைமைசிவ ஞான முத்தி பரகதியு நீகொ டுத்து
| 
|      தவிபுரிய வேணு நெய்த்த ...... வடிவேலா
| 
| 
| அருணதள பாத பத்ம மதுநிதமு மேது திக்க
| 
|      அரியதமிழ் தான ளித்த ...... மயில்வீரா
| 
| 
| அதிசயம நேக முற்ற பழநிமலை மீது தித்த
| 
|      அழகதிரு வேர கத்தின் ...... முருகோனே.

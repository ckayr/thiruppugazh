# 186 - சாந்தமில் மோகவெரி





| தாந்தன தானதன தாந்தன தானதன
| 
|      தாந்தன தானதன ...... தனதான
| 
| 
| ......... பாடல் .........
| 
| 
| சாந்தமில் மோகவெரி காந்திய வாவனில
| 
|      மூண்டவி யாதசம ...... யவிரோத
| 
| 
| சாங்கலை வாரிதியை நீந்தவொ ணாதுலகர்
| 
|      தாந்துணை யாவரென ...... மடவார்மேல்
| 
| 
| ஏந்திள வார்முளரி சாந்தணி மார்பினொடு
| 
|      தோய்ந்துரு காவறிவு ...... தடுமாறி
| 
| 
| ஏங்கிட ஆருயிரை வாங்கிய காலன்வசம்
| 
|      யான்தனி போய்விடுவ ...... தியல்போதான்
| 
| 
| காந்தளி னானகர மான்தரு கானமயில்
| 
|      காந்தவி சாகசர ...... வணவேளே
| 
| 
| காண்டகு தேவர்பதி யாண்டவ னேசுருதி
| 
|      யாண்டகை யேயிபமின் ...... மணவாளா
| 
| 
| வேந்தகு மாரகுக சேந்தம யூரவட
| 
|      வேங்கட மாமலையி ...... லுறைவோனே
| 
| 
| வேண்டிய போதடியர் வேண்டிய போகமது
| 
|      வேண்டவெ றாதுதவு ...... பெருமாளே.

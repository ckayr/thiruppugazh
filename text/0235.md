# 235 - தினமணி சார்ங்க





| தனதன தாந்த தான தனதன தாந்த தான
| 
|      தனதன தாந்த தான ...... தனதான
| 
| 
| ......... பாடல் .........
| 
| 
| தினமணி சார்ங்க பாணி யெனமதிள் நீண்டு சால
| 
|      தினகர னேய்ந்த மாளி ...... கையிலாரஞ்
| 
| 
| செழுமணி சேர்ந்த பீடி கையிலிசை வாய்ந்த பாடல்
| 
|      வயிரியர் சேர்ந்து பாட ...... இருபாலும்
| 
| 
| இனவளை பூண்கை யார்க வரியிட வேய்ந்து மாலை
| 
|      புழுககில் சாந்து பூசி ...... யரசாகி
| 
| 
| இனிதிறு மாந்து வாழு மிருவினை நீண்ட காய
| 
|      மொருபிடி சாம்ப லாகி ...... விடலாமோ
| 
| 
| வனசர ரேங்க வான முகடுற வோங்கி ஆசை
| 
|      மயிலொடு பாங்கி மார்க ...... ளருகாக
| 
| 
| மயிலொடு மான்கள் சூழ வளவரி வேங்கை யாகி
| 
|      மலைமிசை தோன்று மாய ...... வடிவோனே
| 
| 
| கனசமண் மூங்கர் கோடி கழுமிசை தூங்க நீறு
| 
|      கருணைகொள் பாண்டி நாடு ...... பெறவேதக்
| 
| 
| கவிதரு காந்த பால கழுமல பூந்த ராய
| 
|      கவுணியர் வேந்த தேவர் ...... பெருமாளே.

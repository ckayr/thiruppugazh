# 84 - புடவிக்கு அணி





| தனனத் தனதன தனதன தந்தத்
| 
|      தனனத் தனதன தனதன தந்தத்
| 
|           தனனத் தனதன தனதன தந்தத் ...... தனதான
| 
| 
| ......... பாடல் .........
| 
| 
| புடவிக் கணிதுகி லெனவள ரந்தக்
| 
|      கடலெட் டையுமற குடிமுநி யெண்கட்
| 
|           புநிதச் சததள நிலைகொள்ச யம்புச் ...... சதுர்வேதன்
| 
| 
| புரமட் டெரியெழ விழிகனல் சிந்திக்
| 
|      கடினத் தொடுசில சிறுநகை கொண்டற்
| 
|           புதகர்த் தரகர பரசிவ னிந்தத் ...... தனிமூவ
| 
| 
| ரிடசித் தமுநிறை தெளிவுற வும்பொற்
| 
|      செவியுட் பிரணவ ரகசிய மன்புற்
| 
|           றிடவுற் பனமொழி யுரைசெய்கு ழந்தைக் ...... குருநாதா
| 
| 
| எதிருற் றசுரர்கள் படைகொடு சண்டைக்
| 
|      கிடம்வைத் திடஅவர் குலமுழு தும்பட்
| 
|           டிடவுக் கிரமொடு வெகுளிகள் பொங்கக் ...... கிரியாவும்
| 
| 
| பொடிபட் டுதிரவும் விரிவுறு மண்டச்
| 
|      சுவர்விட் டதிரவு முகடுகி ழிந்தப்
| 
|           புறமப் பரவெளி கிடுகிடெ னுஞ்சத் ...... தமுமாகப்
| 
| 
| பொருதுக் கையிலுள அயில்நிண முண்கக்
| 
|      குருதிப் புனலெழு கடலினு மிஞ்சப்
| 
|           புரவிக் கனமயில் நடவிடும் விந்தைக் ...... குமரேசா
| 
| 
| படியிற் பெருமித தகவுயர் செம்பொற்
| 
|      கிரியைத் தனிவலம் வரஅர னந்தப்
| 
|           பலனைக் கரிமுகன் வசமரு ளும்பொற் ...... பதனாலே
| 
| 
| பரன்வெட் கிடவுள மிகவும்வெ குண்டக்
| 
|      கனியைத் தரவிலை யெனஅருள் செந்திற்
| 
|           பழநிச் சிவகிரி தனிலுறை கந்தப் ...... பெருமாளே.

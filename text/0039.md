# 39 - பஞ்ச பாதகம்





| தந்த தானன தனதன தனதன
| 
|      தந்த தானன தனதன தனதன
| 
|           தந்த தானன தனதன தனதன ...... தனதான
| 
| 
| ......... பாடல் .........
| 
| 
| பஞ்ச பாதக முறுபிறை யெயிறெரி
| 
|      குஞ்சி கூர்விட மதர்விழி பிலவக
| 
|           பங்க வாண்முக முடுகிய நெடுகிய ...... திரிசூலம்
| 
| 
| பந்த பாசமு மருவிய கரதல
| 
|      மிஞ்சி நீடிய கருமுகி லுருவொடு
| 
|           பண்பி லாதொரு பகடது முதுகினில் ...... யமராஜன்
| 
| 
| அஞ்ச வேவரு மவதர மதிலொரு
| 
|      தஞ்ச மாகிய வழிவழி யருள்பெறும்
| 
|           அன்பி னாலுன தடிபுக ழடிமையெ ...... னெதிரேநீ
| 
| 
| அண்ட கோளகை வெடிபட இடிபட
| 
|      எண்டி சாமுக மடமட நடமிடும்
| 
|           அந்த மோகர மயிலினி லியலுடன் ...... வரவேணும்
| 
| 
| மஞ்சு போல்வள ரளகமு மிளகிய
| 
|      ரஞ்சி தாம்ருத வசனமு நிலவென
| 
|           வந்த தூயவெண் முறுவலு மிருகுழை ...... யளவோடும்
| 
| 
| மன்றல் வாரிச நயனமு மழகிய
| 
|      குன்ற வாணர்த மடமகள் தடமுலை
| 
|           மந்த ராசல மிசைதுயி லழகிய ...... மணவாளா
| 
| 
| செஞ்சொல் மாதிசை வடதிசை குடதிசை
| 
|      விஞ்சு கீழ்திசை சகலமு மிகல்செய்து
| 
|           திங்கள் வேணியர் பலதளி தொழுதுயர் ...... மகமேரு
| 
| 
| செண்டு மோதின ரரசரு ளதிபதி
| 
|      தொண்ட ராதியும் வழிவழி நெறிபெறு
| 
|           செந்தில் மாநக ரினிதுறை யமரர்கள் ...... பெருமாளே.

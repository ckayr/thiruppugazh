# 223 - நீல முகில் ஆன





| தானதன தானதன தானதன தானதன
| 
|      தானதன தானதன ...... தனதான
| 
| 
| ......... பாடல் .........
| 
| 
| நீலமுகி லானகுழ லானமட வார்கள்தன
| 
|      நேயமதி லேதினமு ...... முழலாமல்
| 
| 
| நீடுபுவி யாசைபொரு ளாசைமரு ளாகியலை
| 
|      நீரிலுழல் மீனதென ...... முயலாமற்
| 
| 
| காலனது நாவரவ வாயிலிடு தேரையென
| 
|      காயமரு வாவிவிழ ...... அணுகாமுன்
| 
| 
| காதலுட னோதுமடி யார்களுட னாடியொரு
| 
|      கால்முருக வேளெனவு ...... மருள்தாராய்
| 
| 
| சோலைபரண் மீதுநிழ லாகதினை காவல்புரி
| 
|      தோகைகுற மாதினுட ...... னுறவாடிச்
| 
| 
| சோரனென நாடிவரு வார்கள்வன வேடர்விழ
| 
|      சோதிகதிர் வேலுருவு ...... மயில்வீரா
| 
| 
| கோலவழல் நீறுபுனை யாதிசரு வேசரொடு
| 
|      கூடிவிளை யாடுமுமை ...... தருசேயே
| 
| 
| கோடுமுக வானைபிற கானதுணை வாகுழகர்
| 
|      கோடிநகர் மேவிவளர் ...... பெருமாளே.

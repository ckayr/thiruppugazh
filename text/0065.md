# 65 - கதியை விலக்கு





| தனன தனத்த தாதத தனன தனத்த தானன
| 
|      தனன தனத்த தானன ...... தனதான
| 
| 
| ......... பாடல் .........
| 
| 
| கதியை விலக்கு மாதர்கள் புதிய இரத்ன பூஷண
| 
|      கனத னவெற்பு மேல்மிகு ...... மயலான
| 
| 
| கவலை மனத்த னாகிலும் உனது ப்ரசித்த மாகிய
| 
|      கனதன மொத்த மேனியு ...... முகமாறும்
| 
| 
| அதிப லவஜ்ர வாகுவும் அயில்நு னைவெற்றி வேலதும்
| 
|      அரவு பிடித்த தோகையு ...... முலகேழும்
| 
| 
| அதிர வரற்று கோழியும் அடியர் வழுத்தி வாழ்வுறும்
| 
|      அபிந வபத்ம பாதமு ...... மறவேனே
| 
| 
| இரவி குலத்தி ராசத மருவி யெதிர்த்து வீழ்கடு
| 
|      ரணமு கசுத்த வீரிய ...... குணமான
| 
| 
| இளைய வனுக்கு நீண்முடி அரச துபெற்று வாழ்வுற
| 
|      இதமொ டளித்த ராகவன் ...... மருகோனே
| 
| 
| பதினொ ருருத்தி ராதிகள் தபனம் விளக்கு மாளிகை
| 
|      பரிவொ டுநிற்கு மீசுர ...... சுரலோக
| 
| 
| பரிம ளகற்ப காடவி அரிய ளிசுற்று பூவுதிர்
| 
|      பழநி மலைக்குள் மேவிய ...... பெருமாளே.

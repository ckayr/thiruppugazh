# 473 - பங்கயனார்





| தந்தன தானத் தனந்த தானன
| 
|      தந்தன தானத் தனந்த தானன
| 
|           தந்தன தானத் தனந்த தானன தனதான
| 
| 
| ......... பாடல் .........
| 
| 
| பங்கய னார்பெற் றிடுஞ்ச ராசர
| 
|      அண்டம தாயுற் றிருந்த பார்மிசை
| 
|           பஞ்சவர் கூடித் திரண்ட தோர்நர ...... உருவாயே
| 
| 
| பந்தம தாகப் பிணிந்த ஆசையில்
| 
|      இங்கித மாகத் திரிந்து மாதர்கள்
| 
|           பண்பொழி சூதைக் கடந்தி டாதுழல் ...... படிறாயே
| 
| 
| சங்கட னாகித் தளர்ந்து நோய்வினை
| 
|      வந்துடல் மூடக் கலங்கி டாமதி
| 
|           தந்தடி யேனைப் புரந்தி டாயுன ...... தருளாலே
| 
| 
| சங்கரர் வாமத் திருந்த நூபுர
| 
|      சுந்தரி யாதித் தருஞ்சு தாபத
| 
|           தண்டைய னேகுக் குடம்ப தாகையின் ...... முருகோனே
| 
| 
| திங்களு லாவப் பணிந்த வேணியர்
| 
|      பொங்கர வாடப் புனைந்த மார்பினர்
| 
|           திண்சிலை சூலத் தழுந்து பாணியர் ...... நெடிதாழ்வார்
| 
| 
| சிந்துவி லேயுற் றெழுந்த காளவி
| 
|      டங்கள மீதிற் சிறந்த சோதியர்
| 
|           திண்புய மீதிற் றவழ்ந்து வீறிய ...... குருநாதா
| 
| 
| சிங்கம தாகத் திரிந்த மால்கெரு
| 
|      வம்பொடி யாகப் பறந்து சீறிய
| 
|           சிம்புள தாகச் சிறந்த காவென ...... வருகோமுன்
| 
| 
| செங்கதி ரோனைக் கடிந்த தீவினை
| 
|      துஞ்சிட வேநற் றவஞ்செய் தேறிய
| 
|           தென்கயி லாயத் தமர்ந்து வாழ்வருள் ...... பெருமாளே.

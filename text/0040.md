# 40 - படர்புவியின் மீது





| தனதனன தான தான தந்தன
| 
|      தனதனன தான தான தந்தன
| 
|           தனதனன தான தான தந்தன ...... தந்ததான
| 
| 
| ......... பாடல் .........
| 
| 
| படர்புவியின் மீது மீறி வஞ்சர்கள்
| 
|      வியனினுரை பானு வாய்வி யந்துரை
| 
|           பழுதில்பெரு சீல நூல்க ளுந்தெரி ...... சங்கபாடல்
| 
| 
| பனுவல்கதை காவ்ய மாமெ ணெண்கலை
| 
|      திருவளுவ தேவர் வாய்மை யென்கிற
| 
|           பழமொழியை யோதி யேயு ணர்ந்துபல் ...... சந்தமாலை
| 
| 
| மடல்பரணி கோவை யார்க லம்பக
| 
|      முதலுளது கோடி கோள்ப்ர பந்தமும்
| 
|           வகை வகையி லாசு சேர்பெ ருங்கவி ...... சண்டவாயு
| 
| 
| மதுரகவி ராஜ னானென் வெண்குடை
| 
|      விருதுகொடி தாள மேள தண்டிகை
| 
|           வரிசையொடு லாவு மால கந்தைத ...... விர்ந்திடாதோ
| 
| 
| அடல்பொருது பூச லேவி ளைந்திட
| 
|      எதிர்பொரவொ ணாம லேக சங்கர
| 
|           அரஹர சிவாம ஹாதெ வென்றுனி ...... அன்றுசேவித்
| 
| 
| தவனிவெகு கால மாய்வ ணங்கியு
| 
|      ளுருகிவெகு பாச கோச சம்ப்ரம
| 
|           அதிபெல கடோர மாச லந்தர ...... னொந்துவீழ
| 
| 
| உடல்தடியு மாழி தாவெ னம்புய
| 
|      மலர்கள்தச நூறு தாளி டும்பக
| 
|           லொருமலரி லாது கோவ ணிந்திடு ...... செங்கண்மாலுக்
| 
| 
| குதவியம கேசர் பால இந்திரன்
| 
|      மகளைமண மேவி வீறு செந்திலி
| 
|           லுரியஅடி யேனை யாள வந்தருள் ...... தம்பிரானே.

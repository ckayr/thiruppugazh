# 233 - ஊனத்தசை தோல்கள்





| தானத்தன தான தனந்த தானத்தன தான தனந்த
| 
|      தானத்தன தான தனந்த ...... தனதான
| 
| 
| ......... பாடல் .........
| 
| 
| ஊனத்தசை தோல்கள் சுமந்த காயப்பொதி மாய மிகுந்த
| 
|      ஊசற்சுடு நாறு குரம்பை ...... மறைநாலும்
| 
| 
| ஓதப்படு நாலு முகன்ற னாலுற்றிடு கோல மெழுந்து
| 
|      ஓடித்தடு மாறி யுழன்று ...... தளர்வாகிக்
| 
| 
| கூனித்தடி யோடு நடந்து ஈனப்படு கோழை மிகுந்த
| 
|      கூளச்சட மீதை யுகந்து ...... புவிமீதே
| 
| 
| கூசப்பிர மாண ப்ரபஞ்ச மாயக்கொடு நோய்க ளகன்று
| 
|      கோலக்கழ லேபெற இன்று ...... அருள்வாயே
| 
| 
| சேனக்குரு கூடலி லன்று ஞானத்தமிழ் நூல்கள் பகர்ந்து
| 
|      சேனைச்சம ணோர்கழு வின்கண் ...... மிசையேறத்
| 
| 
| தீரத்திரு நீறு புரிந்து மீனக்கொடி யோனுடல் துன்று
| 
|      தீமைப்பிணி தீர வுவந்த ...... குருநாதா
| 
| 
| கானச்சிறு மானை நினைந்து ஏனற்புன மீது நடந்து
| 
|      காதற்கிளி யோடு மொழிந்து ...... சிலைவேடர்
| 
| 
| காணக்கணி யாக வளர்ந்து ஞானக்குற மானை மணந்து
| 
|      காழிப்பதி மேவி யுகந்த ...... பெருமாளே.

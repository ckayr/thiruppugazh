# 373 - தசையும் உதிரமும்





| தனன தனதன தனதன தனதன
| 
|      தனன தனதன தனதன தனதன
| 
|           தனன தனதன தனதன தனதன ...... தனதான
| 
| 
| ......... பாடல் .........
| 
| 
| தசையு முதிரமு நிணமொடு செருமிய
| 
|      கரும கிருமிக ளொழுகிய பழகிய
| 
|           சடல வுடல்கடை சுடலையி லிடுசிறு ...... குடில்பேணுஞ்
| 
| 
| சகல கருமிகள் சருவிய சமயிகள்
| 
|      சரியை கிரியைகள் தவமெனு மவர்சிலர்
| 
|           சவலை யறிவினர் நெறியினை விடஇனி ...... யடியேனுக்
| 
| 
| கிசைய இதுபொரு ளெனஅறி வுறவொரு
| 
|      வசன முறஇரு வினையற மலமற
| 
|           இரவு பகலற எனதற நினதற ...... அநுபூதி
| 
| 
| இனிமை தருமொரு தனிமையை மறைகளின்
| 
|      இறுதி யறுதியி டவரிய பெறுதியை
| 
|           இருமை யொருமையில் பெருமையை வெளிபட ...... மொழிவாயே
| 
| 
| அசல குலபதி தருமொரு திருமகள்
| 
|      அமலை விமலைக ளெழுவரும் வழிபட
| 
|           அருளி அருணையி லுறைதரு மிறையவ ...... ளபிராமி
| 
| 
| அநகை அநுபவை அநுதயை அபிநவை
| 
|      அதல முதலெழு தலமிவை முறைமுறை
| 
|           அடைய அருளிய பழையவ ளருளிய ...... சிறியோனே
| 
| 
| வசுவ பசுபதி மகிழ்தர வொருமொழி
| 
|      மவுன மருளிய மகிமையு மிமையவர்
| 
|           மரபில் வனிதையும் வனசரர் புதல்வியும் ...... வடிவேலும்
| 
| 
| மயிலு மியலறி புலமையு முபநிட
| 
|      மதுர கவிதையும் விதரண கருணையும்
| 
|           வடிவு மிளமையும் வளமையு மழகிய ...... பெருமாளே.

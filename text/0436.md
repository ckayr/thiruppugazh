# 436 - புன மடந்தைக்கு





| தனதனந் தத்தத் தத்தன தத்தம்
| 
|      தனதனந் தத்தத் தத்தன தத்தம்
| 
|           தனதனந் தத்தத் தத்தன தத்தம் ...... தனதான
| 
| 
| ......... பாடல் .........
| 
| 
| புனமடந் தைக்குத் தக்கபு யத்தன்
| 
|      குமரனென் றெத்திப் பத்தர்து திக்கும்
| 
|           பொருளைநெஞ் சத்துக் கற்பனை முற்றும் ...... பிறிதேதும்
| 
| 
| புகலுமெண் பத்தெட் டெட்டியல் தத்வம்
| 
|      சகலமும் பற்றிப் பற்றற நிற்கும்
| 
|           பொதுவையென் றொக்கத் தக்கதொ ரத்தந் ...... தனைநாளும்
| 
| 
| சினமுடன் தர்க்கித் துச்சிலு கிக்கொண்
| 
|      டறுவருங் கைக்குத் திட்டொரு வர்க்குந்
| 
|           தெரிவரும் சத்யத் தைத்தெரி சித்துன் ...... செயல்பாடித்
| 
| 
| திசைதொறுங் கற்பிக் கைக்கினி யற்பந்
| 
|      திருவுளம் பற்றிச் செச்சைம ணக்குஞ்
| 
|           சிறுசதங் கைப்பொற் பத்மமெ னக்கென் ...... றருள்வாயே
| 
| 
| கனபெருந் தொப்பைக் கெட்பொரி யப்பம்
| 
|      கனிகிழங் கிக்குச் சர்க்கரை முக்கண்
| 
|           கடலைகண் டப்பிப் பிட்டொடு மொக்கும் ...... திருவாயன்
| 
| 
| கவளதுங் கக்கைக் கற்பக முக்கண்
| 
|      திகழுநங் கொற்றத் தொற்றைம ருப்பன்
| 
|           கரிமுகன் சித்ரப் பொற்புகர் வெற்பன் ...... றனையீனும்
| 
| 
| பனவியொன் றெட்டுச் சக்ரத லப்பெண்
| 
|      கவுரிசெம் பொற்பட் டுத்தரி யப்பெண்
| 
|           பழயஅண் டத்தைப் பெற்றம டப்பெண் ...... பணிவாரைப்
| 
| 
| பவதரங் கத்தைத் தப்பநி றுத்தும்
| 
|      பவதிகம் பர்க்குப் புக்கவள் பக்கம்
| 
|           பயில்வரம் பெற்றுக் கச்சியில் நிற்கும் ...... பெருமாளே.

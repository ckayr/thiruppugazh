# 67 - கருப்புவிலில்





| தனத்ததன தனத்ததன தனத்ததன தனத்ததன
| 
|      தனத்ததன தனத்ததன
| 
|           தனத்தனா தனதன ...... தனதான
| 
| 
| ......... பாடல் .........
| 
| 
| கருப்புவிலில் மருப்பகழி தொடுத்துமதன் விடுத்தனைய
| 
|      கடைக்கணொடு சிரித்தணுகு
| 
|           கருத்தினால் விரகுசெய் ...... மடமாதர்
| 
| 
| கதக்களிறு திடுக்கமுற மதர்த்துமிக வெதிர்த்துமலை
| 
|      கனத்தவிரு தனத்தின்மிசை
| 
|           கலக்குமோ கனமதில் ...... மருளாமே
| 
| 
| ஒருப்படுதல் விருப்புடைமை மனத்தில்வர நினைத்தருளி
| 
|      யுனைப்புகழு மெனைப்புவியில்
| 
|           ஒருத்தனாம் வகைதிரு ...... அருளாலே
| 
| 
| உருத்திரனும் விருத்திபெற அநுக்கிரகி யெனக்குறுகி
| 
|      யுரைக்கமறை யடுத்துபொருள்
| 
|           உணர்த்துநா ளடிமையு ...... முடையேனோ
| 
| 
| பருப்பதமு முருப்பெரிய அரக்கர்களு மிரைக்குமெழு
| 
|      படிக்கடலு மலைக்கவல
| 
|           பருத்ததோ கையில்வரு ...... முருகோனே
| 
| 
| பதித்தமர கதத்தினுட னிரத்னமணி நிரைத்தபல
| 
|      பணிப்பனிரு புயச்சயில
| 
|           பரக்கவே இயல்தெரி ...... வயலூரா
| 
| 
| திருப்புகழை யுரைப்பவர்கள் படிப்பவர்கள் மிடிப்பகைமை
| 
|      செயித்தருளு மிசைப்பிரிய
| 
|           திருத்தமா தவர்புகழ் ...... குருநாதா
| 
| 
| சிலைக்குறவ ரிலைக்குடிலில் புகைக்களக முகிற்புடைசெல்
| 
|      திருப்பழநி மலைக்குளுறை
| 
|           திருக்கைவே லழகிய ...... பெருமாளே.

# 341 - உலகத்தினில்





| தனதத்தன தானன தந்தன
| 
|      தனதத்தன தானன தந்தன
| 
|           தனதத்தன தானன தந்தன ...... தனதான
| 
| 
| ......... பாடல் .........
| 
| 
| உலகத்தினில் மாதரு மைந்தரும்
| 
|      உறுசுற்றமும் வாழ்வொடு றுங்கிளை
| 
|           உயர்துக்கமு மோடுற வென்றுற ...... வருகாலன்
| 
| 
| உதிரத்துட னேசல மென்பொடு
| 
|      உறுதிப்பட வேவள ருங்குடில்
| 
|           உதிரக்கனல் மீதுற என்றனை ...... யொழியாமுன்
| 
| 
| கலகக்கலை நூல்பல கொண்டெதிர்
| 
|      கதறிப்பத றாவுரை வென்றுயர்
| 
|           கயவர்க்குள னாய்வினை நெஞ்சொடு ...... களிகூருங்
| 
| 
| கவலைப்புல மோடுற என்துயர்
| 
|      கழிவித்துன தாளிணை யன்பொடு
| 
|           கருதித்தொழும் வாழ்வது தந்திட ...... நினைவாயே
| 
| 
| இலகப்பதி னாலுல கங்களும்
| 
|      இருளைக்கடி வானெழு மம்புலி
| 
|           யெழில்மிக்கிட வேணியில் வந்துற ...... எருதேறி
| 
| 
| இருகைத்தல மான்மழு வும்புனை
| 
|      யிறையப்பதி யாகிய இன்சொலன்
| 
|           இசையப்பரி வோடினி தன்றரு ...... ளிளையோனே
| 
| 
| மலைபட்டிரு கூறெழ வன்கடல்
| 
|      நிலைகெட்டபி தாவென அஞ்சகர்
| 
|           வலியற்றசு ரேசரு மங்கிட ...... வடிவேலால்
| 
| 
| மலைவித்தக வானவ ரிந்திரர்
| 
|      மலர்கைக்கொடு மாதவ ருந்தொழ
| 
|           வடிவுற்றொரு தோகையில் வந்தருள் ...... பெருமாளே.

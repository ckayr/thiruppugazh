# 312 - அடல் அரி மகவு





| தனதன தனன தனதன தனன
| 
|      தய்ய தனத்த தந்த ...... தனதானா
| 
| 
| ......... பாடல் .........
| 
| 
| அடலரி மகவு விதிவழி யொழுகு
| 
|      மைவ ருமொய்க்கு ரம்பை ...... யுடனாளும்
| 
| 
| அலைகட லுலகி லலம்வரு கலக
| 
|      வைவர் தமக்கு டைந்து ...... தடுமாறி
| 
| 
| இடர்படு மடிமை யுளமுரை யுடலொ
| 
|      டெல்லை விடப்ர பஞ்ச ...... மயல்தீர
| 
| 
| எனதற நினது கழல்பெற மவுன
| 
|      வெல்லை குறிப்ப தொன்று ...... புகல்வாயே
| 
| 
| வடமணி முலையு மழகிய முகமும்
| 
|      வள்ளை யெனத்த யங்கு ...... மிருகாதும்
| 
| 
| மரகத வடிவு மடலிடை யெழுதி
| 
|      வள்ளி புனத்தில் நின்ற ...... மயில்வீரா
| 
| 
| விடதர திகுணர் சசிதரர் நிமலர்
| 
|      வெள்ளி மலைச்ச யம்பு ...... குருநாதா
| 
| 
| விகசித கமல பரிபுர முளரி
| 
|      வெள்ளி கரத்த மர்ந்த ...... பெருமாளே.

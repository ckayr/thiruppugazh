# 35 - தோலொடு மூடிய





| தானன தானன தானன தந்தத்
| 
|      தானன தானன தானன தந்தத்
| 
|           தானன தானன தானன தந்தத் ...... தனதான
| 
| 
| ......... பாடல் .........
| 
| 
| தோலொடு மூடிய கூரையை நம்பிப்
| 
|      பாவையர் தோதக லீலைநி ரம்பிச்
| 
|           சூழ்பொருள் தேடிட வோடிவ ருந்திப் ...... புதிதான
| 
| 
| தூதொடு நான்மணி மாலைப்ர பந்தக்
| 
|      கோவையு லாமடல் கூறிய ழுந்தித்
| 
|           தோமுறு காளையர் வாசல்தொ றும்புக் ...... கலமாருங்
| 
| 
| காலனை வீணனை நீதிகெ டும்பொய்க்
| 
|      கோளனை மானமி லாவழி நெஞ்சக்
| 
|           காதக லோபவ்ரு தாவனை நிந்தைப் ...... புலையேனைக்
| 
| 
| காரண காரிய லோகப்ர பஞ்சச்
| 
|      சோகமெ லாமற வாழ்வுற நம்பிற்
| 
|           காசறு வாரிமெய்ஞ் ஞானத வஞ்சற் ...... றருளாதோ
| 
| 
| பாலன மீதும னான்முக செம்பொற்
| 
|      பாலனை மோதப ராதன பண்டப்
| 
|           பாரிய மாருதி தோள்மிசை கொண்டுற் ...... றமராடிப்
| 
| 
| பாவியி ராவண னார்தலை சிந்திச்
| 
|      சீரிய வீடணர் வாழ்வுற மன்றற்
| 
|           பாவையர் தோள்புணர் மாதுலர் சிந்தைக் ...... கினியோனே
| 
| 
| சீலமு லாவிய நாரதர் வந்துற்
| 
|      றீதவள் வாழ்புன மாமென முந்தித்
| 
|           தேமொழி பாளித கோமள இன்பக் ...... கிரிதோய்வாய்
| 
| 
| சேலொடு வாளைவ ரால்கள்கி ளம்பித்
| 
|      தாறுகொள் பூகம ளாவிய இன்பச்
| 
|           சீரலை வாய்நகர் மேவிய கந்தப் ...... பெருமாளே.

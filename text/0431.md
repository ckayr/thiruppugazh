# 431 - செறிதரும் செப்பத்து





| தனதனந் தத்தத் தத்தன தத்தம்
| 
|      தனதனந் தத்தத் தத்தன தத்தம்
| 
|           தனதனந் தத்தத் தத்தன தத்தம் ...... தனதான
| 
| 
| ......... பாடல் .........
| 
| 
| செறிதரும் செப்பத் துற்பல வெற்பும்
| 
|      பிறிதுமங் கத்தைக் குற்றவி ருப்புஞ்
| 
|           சிகரிதுண் டிக்கக் கற்றத னிச்செஞ் ...... சுடர்வேலும்
| 
| 
| திரள்புயங் கொத்துப் பட்டவ னைத்துந்
| 
|      தெளியநெஞ் சத்துப் புற்றும யக்கம்
| 
|           திகழ்ப்ரபஞ் சத்தைப் புற்புத மொக்கும் ...... படிநாடும்
| 
| 
| அறிவறிந் தத்தற் கற்றது செப்புங்
| 
|      கடவுளன் பத்தர்க் கச்சம றுத்தன்
| 
|           பருள்பவன் பொற்புக் கச்சியுள் நிற்கும் ...... பெருமானென்
| 
| 
| றவிழுமன் புற்றுக் கற்றும னத்தின்
| 
|      செயலொழிந் தெட்டப் பட்டத னைச்சென்
| 
|           றடைதரும் பக்வத் தைத்தமி யெற்கென் ...... றருள்வாயே
| 
| 
| குறியவன் செப்பப் பட்டஎ வர்க்கும்
| 
|      பெரியவன் கற்பிக் கப்படு சுக்ரன்
| 
|           குலைகுலைந் துட்கக் சத்யமி ழற்றுஞ் ...... சிறுபாலன்
| 
| 
| குதலையின் சொற்குத் தர்க்கமு ரைக்குங்
| 
|      கனகனங் கத்திற் குத்திநி ணச்செங்
| 
|           குடர்பிடுங் கித்திக் குற்றமு கச்சிங் ...... கமுராரி
| 
| 
| பொறிவிடுந் துத்திக் கட்செவி யிற்கண்
| 
|      துயில்கொளுஞ் சக்ரக் கைக்கிரி சுத்தம்
| 
|           புயலெனும் பொற்புப் பெற்றநி றத்தன் ...... ஜகதாதை
| 
| 
| புனிதசங் கத்துக் கைத்தல நிர்த்தன்
| 
|      பழையசந் தத்தைப் பெற்றம டப்பெண்
| 
|           புகலுகொண் டற்குச் சித்திய ளிக்கும் ...... பெருமாளே.

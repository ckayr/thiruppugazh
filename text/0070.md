# 70 - குருதி மலசலம்





| தனன தனதன தனன தனதன
| 
|      தனன தனதன தனன தனதன
| 
|           தனன தனதன தனன தனதன ...... தனதான
| 
| 
| ......... பாடல் .........
| 
| 
| குருதி மலசல மொழுகு நரகுட
| 
|      லரிய புழுவது நெளியு முடல்மத
| 
|           குருபி நிணசதை விளையு முளைசளி ...... யுடலூடே
| 
| 
| குடிக ளெனபல குடிகை வலிகொடு
| 
|      குமர வலிதலை வயிறு வலியென
| 
|           கொடுமை யெனபிணி கலக மிடுமிதை ...... யடல்பேணி
| 
| 
| மருவி மதனனுள் கரிய புளகித
| 
|      மணிய சலபல கவடி மலர்புனை
| 
|           மதன கலைகொடு குவடு மலைதனில் ...... மயலாகா
| 
| 
| மனது துயரற வினைகள் சிதறிட
| 
|      மதன பிணியொடு கலைகள் சிதறிட
| 
|           மனது பதமுற வெனது தலைபத ...... மருள்வாயே
| 
| 
| நிருதர் பொடிபட அமரர் பதிபெற
| 
|      நிசித அரவளை முடிகள் சிதறிட
| 
|           நெறிய கிரிகட லெரிய வுருவிய ...... கதிர்வேலா
| 
| 
| நிறைய மலர்பொழி யமரர் முநிவரும்
| 
|      நிருப குருபர குமர சரணென
| 
|           நெடிய முகிலுடல் கிழிய வருபரி ...... மயிலோனே
| 
| 
| பருதி மதிகனல் விழிய சிவனிட
| 
|      மருவு மொருமலை யரையர் திருமகள்
| 
|           படிவ முகிலென அரியி னிளையவ ...... ளருள்பாலா
| 
| 
| பரம கணபதி யயலின் மதகரி
| 
|      வடிவு கொடுவர விரவு குறமக
| 
|           ளபய மெனவணை பழநி மருவிய ...... பெருமாளே.

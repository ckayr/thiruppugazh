# 157 - வருபவர்கள் ஓலை





| தனதனன தான தந்த தனதனன தான தந்த
| 
|      தனதனன தான தந்த ...... தனதான
| 
| 
| ......... பாடல் .........
| 
| 
| வருபவர்க ளோலை கொண்டு நமனுடைய தூத ரென்று
| 
|      மடிபிடிய தாக நின்று ...... தொடர்போது
| 
| 
| மயலதுபொ லாத வம்பன் விரகுடைய னாகு மென்று
| 
|      வசைகளுட னேதொ டர்ந்து ...... அடைவார்கள்
| 
| 
| கருவியத னாலெ றிந்து சதைகள்தனை யேய ரிந்து
| 
|      கரியபுன லேசொ ரிந்து ...... விடவேதான்
| 
| 
| கழுமுனையி லேயி ரென்று விடுமெனும வேளை கண்டு
| 
|      கடுகிவர வேணு மெந்தன் ...... முனமேதான்
| 
| 
| பரகிரியு லாவு செந்தி மலையினுட னேயி டும்பன்
| 
|      பழநிதனி லேயி ருந்த ...... குமரேசா
| 
| 
| பதிகள் பல வாயி ரங்கள் மலைகள்வெகு கோடி நின்ற
| 
|      பதமடியர் காண வந்த ...... கதிர்காமா
| 
| 
| அரவுபிறை பூளை தும்பை விலுவமொடு தூர்வை கொன்றை
| 
|      யணிவர் சடை யாளர் தந்த ...... முருகோனே
| 
| 
| அரகரசி வாய சம்பு குருபரகு மார நம்பு
| 
|      மடியர்தமை யாள வந்த ...... பெருமாளே.

# 401 - புவிக்குன் பாதம்





| தனத்தந் தான தனதன தனத்தந் தான தனதன
| 
|      தனத்தந் தான தனதன ...... தனதான
| 
| 
| ......... பாடல் .........
| 
| 
| புவிக்குன் பாத மதைநினை பவர்க்குங் கால தரிசனை
| 
|      புலக்கண் கூடு மதுதனை ...... அறியாதே
| 
| 
| புரட்டும் பாத சமயிகள் நெறிக்கண் பூது படிறரை
| 
|      புழுக்கண் பாவ மதுகொளல் ...... பிழையாதே
| 
| 
| கவிக்கொண் டாடு புகழினை படிக்கும் பாடு திறமிலி
| 
|      களைக்கும் பாவ சுழல்படு ...... மடிநாயேன்
| 
| 
| கலக்குண் டாகு புவிதனி லெனக்குண் டாகு பணிவிடை
| 
|      கணக்குண் டாதல் திருவுள ...... மறியாதோ
| 
| 
| சிவத்தின் சாமி மயில்மிசை நடிக்குஞ் சாமி யெமதுளெ
| 
|      சிறக்குஞ் சாமி சொருபமி ...... தொளிகாணச்
| 
| 
| செழிக்குஞ் சாமி பிறவியை யொழிக்குஞ் சாமி பவமதை
| 
|      தெறிக்குஞ் சாமி முனிவர்க ...... ளிடமேவுந்
| 
| 
| தவத்தின் சாமி புரிபிழை பொறுக்குஞ் சாமி குடிநிலை
| 
|      தரிக்குஞ் சாமி யசுரர்கள் ...... பொடியாகச்
| 
| 
| சதைக்குஞ் சாமி யெமைபணி விதிக்குஞ் சாமி சரவண
| 
|      தகப்பன் சாமி யெனவரு ...... பெருமாளே.

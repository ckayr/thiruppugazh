# 267 - பாலோ தேனோ பலவுறு





| தானா தானா தனதன தனதன
| 
|      தானா தானா தனதன தனதன
| 
|           தானா தானா தனதன தனதன ...... தனதான
| 
| 
| ......... பாடல் .........
| 
| 
| பாலோ தேனோ பலவுறு சுளையது
| 
|      தானோ வானோர் அமுதுகொல் கழைரச
| 
|           பாகோ வூனோ டுருகிய மகனுண ...... வருண்ஞானப்
| 
| 
| பாலோ வேறோ மொழியென அடுகொடு
| 
|      வேலோ கோலோ விழியென முகமது
| 
|           பானோ வானூர் நிலவுகொ லெனமகண் ...... மகிழ்வேனை
| 
| 
| நாலாம் ரூபா கமலஷண் முகவொளி
| 
|      யேதோ மாதோம் எனதகம் வளரொளி
| 
|           நானோ நீயோ படிகமொ டொளிரிட ...... மதுசோதி
| 
| 
| நாடோ வீடோ நடுமொழி யெனநடு
| 
|      தூணேர் தோளா சுரமுக கனசபை
| 
|           நாதா தாதா எனவுரு கிடஅருள் ...... புரிவாயே
| 
| 
| மாலாய் வானோர் மலர்மழை பொழியவ
| 
|      தாரா சூரா எனமுநி வர்கள்புகழ்
| 
|           மாயா ரூபா அரகர சிவசிவ ...... எனவோதா
| 
| 
| வாதா டூரோ டவுணரொ டலைகடல்
| 
|      கோகோ கோகோ எனமலை வெடிபட
| 
|           வாளால் வேலால் மடிவுசெய் தருளிய ...... முருகோனே
| 
| 
| சூலாள் மாலாள் மலர்மகள் கலைமகள்
| 
|      ஓதார் சீராள் கதிர்மதி குலவிய
| 
|           தோடாள் கோடா ரிணைமுலை குமரிமுன் ...... அருள்பாலா
| 
| 
| தூயா ராயார் இதுசுக சிவபத
| 
|      வாழ்வா மீனே வதிவமெ னுணர்வொடு
| 
|           சூழ்சீ ராரூர் மருவிய இமையவர் ...... பெருமாளே.

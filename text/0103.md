# 103 - குமரகுருபர முருக குகனே





| தனதனன தனதனன தனனா தனத்ததன
| 
|      தனதனன தனதனன தனனா தனத்ததன
| 
|           தனதனன தனதனன தனனா தனத்ததன ...... தனதான
| 
| 
| ......... பாடல் .........
| 
| 
| குமரகுரு பரமுருக குகனே குறச்சிறுமி
| 
|      கணவசர வணநிருதர் கலகா பிறைச்சடையர்
| 
|           குருவெனந லுரையுதவு மயிலா எனத்தினமு ...... முருகாதே
| 
| 
| குயில்மொழிநன் மடவியர்கள் விழியா லுருக்குபவர்
| 
|      தெருவிலந வரதமன மெனவே நடப்பர்நகை
| 
|           கொளுமவர்க ளுடைமைமன முடனே பறிப்பவர்க ...... ளனைவோரும்
| 
| 
| தமதுவச முறவசிய முகமே மினுக்கியர்கள்
| 
|      முலையிலுறு துகில்சரிய நடுவீ திநிற்பவர்கள்
| 
|           தனமிலியர் மனமுறிய நழுவா வுழப்பியர்கண் ...... வலையாலே
| 
| 
| சதிசெய்தவ ரவர்மகிழ அணைமீ துருக்கியர்கள்
| 
|      வசமொழுகி யவரடிமை யெனமா தரிட்டதொழில்
| 
|           தனிலுழலு மசடனையு னடியே வழுத்தஅருள் ...... தருவாயே
| 
| 
| சமரமொடு மசுரர்படை களமீ தெதிர்த்தபொழு
| 
|      தொருநொடியி லவர்கள்படை கெடவே லெடுத்தவனி
| 
|           தனில்நிருதர் சிரமுருள ரணதூள் படுத்திவிடு ...... செருமீதே
| 
| 
| தவனமொடு மலகைநட மிடவீ ரபத்திரர்க
| 
|      ளதிரநிண மொடுகுருதி குடிகா ளிகொக்கரிசெய்
| 
|           தசையுணவு தனின்மகிழ விடுபேய் நிரைத்திரள்கள் ...... பலகோடி
| 
| 
| திமிதமிட நரிகொடிகள் கழுகா டரத்தவெறி
| 
|      வயிரவர்கள் சுழலவொரு தனியா யுதத்தைவிடு
| 
|           திமிரதிந கரஅமரர் பதிவாழ் வுபெற்றுலவு ...... முருகோனே
| 
| 
| திருமருவு புயனயனொ டயிரா வதக்குரிசி
| 
|      லடிபரவு பழநிமலை கதிர்கா மமுற்றுவளர்
| 
|           சிவசமய அறுமுகவ திருவே ரகத்திலுறை ...... பெருமாளே.

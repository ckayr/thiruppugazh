# 408 - மதனேவிய கணை





| தனதானன தனதானன தனதானன தனதானன
| 
|      தனதானன தனதானன ...... தனதான
| 
| 
| ......... பாடல் .........
| 
| 
| மதனேவிய கணையாலிரு வினையால்புவி கடல்சாரமும்
| 
|      வடிவாயுடல் நடமாடுக ...... முடியாதேன்
| 
| 
| மனமாயையொ டிருகாழ்வினை யறமூதுடை மலம்வேரற
| 
|      மகிழ்ஞானக அநுபூதியி ...... னருள்மேவிப்
| 
| 
| பதமேவுமு னடியாருடன் விளையாடுக அடியேன்முனெ
| 
|      பரிபூரண கிருபாகர ...... முடன்ஞான
| 
| 
| பரிமேலழ குடனேறிவி ணவர்பூமழை யடிமேல்விட
| 
|      பலகோடிவெண் மதிபோலவெ ...... வருவாயே
| 
| 
| சதகோடிவெண் மடவார்கட லெனசாமரை யசையாமுழு
| 
|      சசிசூரியர் சுடராமென ...... வொருகோடிச்
| 
| 
| சடைமாமுடி முநிவோர்சர ணெனவேதியர் மறையோதுக
| 
|      சதிநாடக மருள்வேணிய ...... னருள்பாலா
| 
| 
| விதியானவ னிளையாளென துளமேவிய வளிநாயகி
| 
|      வெகுமாலுற தனமேலணை ...... முருகோனே
| 
| 
| வெளியாசையொ டடைபூவணர் மருகாமணி முதிராடக
| 
|      வெயில்வீசிய அழகாதமிழ் ...... பெருமாளே.

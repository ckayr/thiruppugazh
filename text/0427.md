# 427 - கறை இலங்கும்





| தனதனந் தத்தத் தத்தன தத்தம்
| 
|      தனதனந் தத்தத் தத்தன தத்தம்
| 
|           தனதனந் தத்தத் தத்தன தத்தம் ...... தனதான
| 
| 
| ......... பாடல் .........
| 
| 
| கறையிலங் குக்ரச் சத்தித ரிக்குஞ்
| 
|      சரவணன் சித்தத் துக்குளொ ளிக்குங்
| 
|           கரவடன் கொற்றக் குக்குட வத்தன் ...... தனிவீரக்
| 
| 
| கழலிடும் பத்மக் கட்செவி வெற்பன்
| 
|      பழநிமன் கச்சிக் கொற்றவன் மற்றுங்
| 
|           கடகவஞ் சிக்குக் கர்த்தனெ னச்செந் ...... தமிழ்பாடிக்
| 
| 
| குறையிலன் புற்றுக் குற்றம றுக்கும்
| 
|      பொறைகள்நந் தற்பப் புத்தியை விட்டென்
| 
|           குணமடங் கக்கெட் டுக்குண மற்றொன் ...... றிலதான
| 
| 
| குணமடைந் தெப்பற் றுக்களு மற்றுங்
| 
|      குறியொடுஞ் சுத்தப் பத்தரி ருக்குங்
| 
|           குருபதஞ் சித்திக் கைக்கருள் சற்றுங் ...... கிடையாதோ
| 
| 
| பிறைகரந் தைக்கொத் துப்பணி மத்தந்
| 
|      தலையெலும் பப்புக் கொக்கிற கக்கம்
| 
|           பிரமனன் றெட்டற் கற்றதி ருக்கொன் ...... றையும்வேணிப்
| 
| 
| பிறவுநின் றொக்கத் தொக்கும ணக்குஞ்
| 
|      சரணியம் பத்மக் கைக்கொடி முக்கண்
| 
|           பெறுகரும் பத்தக் கத்தருள் நற்பங் ...... கயவாவி
| 
| 
| திறைகொளுஞ் சித்ரக் குத்துமு லைக்கொம்
| 
|      பறியுமந் தத்தைக் கைக்கக மொய்க்குந்
| 
|           த்ரிபுரைசெம் பட்டுக் கட்டுநு சுப்பின் ...... திருவான
| 
| 
| தெரிவையந் துர்க்கிச் சத்தியெ வர்க்குந்
| 
|      தெரிவருஞ் சுத்தப் பச்சைநி றப்பெண்
| 
|           சிறுவதொண் டர்க்குச் சித்திய ளிக்கும் ...... பெருமாளே.

# 37 - நிதிக்குப் பிங்கலன்





| தனத்தத் தந்தனந் தனத்தத் தந்தனம்
| 
|      தனத்தத் தந்தனம் ...... தனதான
| 
| 
| ......... பாடல் .........
| 
| 
| நிதிக்குப் பிங்கலன் பதத்துக் கிந்திரன்
| 
|      நிறத்திற் கந்தனென் ...... றினைவொரை
| 
| 
| நிலத்திற் றன்பெரும் பசிக்குத் தஞ்சமென்
| 
|      றரற்றித் துன்பநெஞ் ...... சினில்நாளும்
| 
| 
| புதுச்சொற் சங்கமொன் றிசைத்துச் சங்கடம்
| 
|      புகட்டிக் கொண்டுடம் ......பழிமாயும்
| 
| 
| புலத்திற் சஞ்சலங் குலைத்திட் டுன்பதம்
| 
|      புணர்க்கைக் கன்புதந் ...... தருள்வாயே
| 
| 
| மதித்துத் திண்புரஞ் சிரித்துக் கொன்றிடும்
| 
|      மறத்திற் றந்தைமன் ...... றினிலாடி
| 
| 
| மழுக்கைக் கொண்டசங் கரர்க்குச் சென்றுவண்
| 
|      டமிழ்ச்சொற் சந்தமொன் ...... றருள்வோனே
| 
| 
| குதித்துக் குன்றிடந் தலைத்துச் செம்பொனுங்
| 
|      கொழித்துக் கொண்டசெந் ...... திலின்வாழ்வே
| 
| 
| குறப்பொற் கொம்பைமுன் புனத்திற் செங்கரங்
| 
|      குவித்துக் கும்பிடும் ...... பெருமாளே.

# 285 - ஓலமிட்டிரைத்து





| தான தத்த தத்த தந்த தான தத்த தத்த தந்த
| 
|      தான தத்த தத்த தந்த ...... தனதான
| 
| 
| ......... பாடல் .........
| 
| 
| ஓல மிட்டி ரைத்தெ ழுந்த வேலை வட்ட மிட்ட இந்த
| 
|      ஊர்மு கிற்ற ருக்க ளொன்று ...... மவராரென்
| 
| 
| றூம ரைப்ர சித்த ரென்று மூட ரைச்ச மர்த்த ரென்றும்
| 
|      ஊன ரைப்ர புக்க ளென்று ...... மறியாமற்
| 
| 
| கோல முத்த மிழ்ப்ர பந்த மால ருக்கு ரைத்த நந்த
| 
|      கோடி யிச்சை செப்பி வம்பி ...... லுழல்நாயேன்
| 
| 
| கோப மற்று மற்று மந்த மோக மற்று னைப்ப ணிந்து
| 
|      கூடு தற்கு முத்தி யென்று ...... தருவாயே
| 
| 
| வாலை துர்க்கை சக்தி யம்பி லோக கத்தர் பித்தர் பங்கில்
| 
|      மாது பெற்றெ டுத்து கந்த ...... சிறியோனே
| 
| 
| வாரி பொட்டெ ழக்ர வுஞ்சம் வீழ நெட்ட யிற்று ரந்த
| 
|      வாகை மற்பு யப்ர சண்ட ...... மயில்வீரா
| 
| 
| ஞால வட்ட முற்ற வுண்டு நாக மெத்தை யிற்று யின்ற
| 
|      நார ணற்க ருட்சு ரந்த ...... மருகோனே
| 
| 
| நாலு திக்கும் வெற்றி கொண்ட சூர பத்ம னைக்க ளைந்த
| 
|      நாக பட்டி னத்த மர்ந்த ...... பெருமாளே.

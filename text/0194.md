# 194 - சரவண ஜாதா





| தனதன தானா தனாதன தனதன தானா தனாதன
| 
|      தனதன தானா தனாதன ...... தனதான
| 
| 
| ......... பாடல் .........
| 
| 
| சரவண ஜாதா நமோநம கருணைய தீதா நமோநம
| 
|      சததள பாதா நமோநம ...... அபிராம
| 
| 
| தருணக தீரா நமோநம நிருபமர் வீரா நமோநம
| 
|      சமதள வூரா நமோநம ...... ஜகதீச
| 
| 
| பரம சொரூபா நமோநம சுரர்பதி பூபா நமோநம
| 
|      பரிமள நீபா நமோநம ...... உமைகாளி
| 
| 
| பகவதி பாலா நமோநம இகபர மூலா நமோநம
| 
|      பவுருஷ சீலா நமோநம ...... அருள்தாராய்
| 
| 
| இரவியு மாகாச பூமியும் விரவிய தூளேற வானவ
| 
|      ரெவர்களு மீடேற ஏழ்கடல் ...... முறையோவென்
| 
| 
| றிடர்பட மாமேரு பூதர மிடிபட வேதா னிசாசர
| 
|      ரிகல்கெட மாவேக நீடயில் ...... விடுவோனே
| 
| 
| மரகத ஆகார ஆயனு மிரணிய ஆகார வேதனும்
| 
|      வசுவெனு மாகார ஈசனு ...... மடிபேண
| 
| 
| மயிலுறை வாழ்வே விநாயக மலையுறை வேலா மகீதர
| 
|      வனசர ராதார மாகிய ...... பெருமாளே.

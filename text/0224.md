# 224 - ஆதிமுதன் நாளில்





| தானதன தான தந்த தானதன தான தந்த
| 
|      தானதன தான தந்த ...... தனதான
| 
| 
| ......... பாடல் .........
| 
| 
| ஆதிமுத னாளி லென்றன் தாயுடலி லேயி ருந்து
| 
|      ஆகமல மாகி நின்று ...... புவிமீதில்
| 
| 
| ஆசையுட னேபி றந்து நேசமுட னேவ ளர்ந்து
| 
|      ஆளழக னாகி நின்று ...... விளையாடிப்
| 
| 
| பூதலமெ லாம லைந்து மாதருட னேக லந்து
| 
|      பூமிதனில் வேணு மென்று ...... பொருள்தேடிப்
| 
| 
| போகமதி லேயு ழன்று பாழ்நரகெய் தாம லுன்றன்
| 
|      பூவடிகள் சேர அன்பு ...... தருவாயே
| 
| 
| சீதைகொடு போகு மந்த ராவணனை மாள வென்ற
| 
|      தீரனரி நார ணன்றன் ...... மருகோனே.
| 
| 
| தேவர்முநி வோர்கள் கொண்டல் மாலரிபிர் மாவு நின்று
| 
|      தேடஅரி தான வன்றன் ...... முருகோனே
| 
| 
| கோதைமலை வாழு கின்ற நாதரிட பாக நின்ற
| 
|      கோமளிய நாதி தந்த ...... குமரேசா
| 
| 
| கூடிவரு சூரர் தங்கள் மார்பையிரு கூறு கண்ட
| 
|      கோடைநகர் வாழ வந்த ...... பெருமாளே.

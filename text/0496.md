# 496 - கருவாகியெதாய்





| தனனாதன தானன தத்தன
| 
|      தனனாதன தானன தத்தன
| 
|           தனனாதன தானன தத்தன ...... தனதான
| 
| 
| ......... பாடல் .........
| 
| 
| கருவாகியெ தாயுத ரத்தினி
| 
|      லுருவாகவெ கால்கையு றுப்பொடு
| 
|           கனிவாய்விழி நாசியு டற்செவி ...... நரைமாதர்
| 
| 
| கையிலேவிழ வேகிய ணைத்துயி
| 
|      லெனவேமிக மீதுது யிற்றிய
| 
|           கருதாய்முலை யாரமு தத்தினி ...... லினிதாகித்
| 
| 
| தருதாரமு மாகிய சுற்றமு
| 
|      நலவாழ்வுநி லாதபொ ருட்பதி
| 
|           சதமாமிது தானென வுற்றுனை ...... நினையாத
| 
| 
| சதுராயுன தாளிணை யைத்தொழ
| 
|      அறியாதநிர் மூடனை நிற்புகழ்
| 
|           தனையோதிமெய்ஞ் ஞானமு றச்செய்வ ...... தொருநாளே
| 
| 
| செருவாயெதி ராமசு ரத்திரள்
| 
|      தலைமூளைக ளோடுநி ணத்தசை
| 
|           திமிர்தாதுள பூதக ணத்தொடு ...... வருபேய்கள்
| 
| 
| திகுதாவுண வாயுதி ரத்தினை
| 
|      பலவாய்நரி யோடுகு டித்திட
| 
|           சிலகூகைகள் தாமுந டித்திட ...... அடுதீரா
| 
| 
| அருமாமறை யோர்கள்து தித்திடு
| 
|      புகர்வாரண மாதுத னைத்திகழ்
| 
|           அளிசேர்குழல் மேவுகு றத்தியை ...... அணைவோனே
| 
| 
| அழகானபொன் மேடையு யர்த்திடு
| 
|      முகில்தாவிய சோலைவி யப்புறு
| 
|           அலையாமலை மேவிய பத்தர்கள் ...... பெருமாளே.

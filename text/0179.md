# 179 - கொடிய மறலி





| தனன தனதன தனதன தனதன
| 
|      தனன தனதன தனதன தனதன
| 
|           தனன தனதன தனதன தனதன ...... தனதான
| 
| 
| ......... பாடல் .........
| 
| 
| கொடிய மறலியு மவனது கடகமு
| 
|      மடிய வொருதின மிருபதம் வழிபடு
| 
|           குதலை யடியவ னினதருள் கொடுபொரு ...... மமர்காண
| 
| 
| குறவர் மகள்புணர் புயகிரி சமுகமு
| 
|      மறுமு கமும்வெகு நயனமும் ரவியுமிழ்
| 
|           கொடியு மகிலமும் வெளிபட இருதிசை ...... யிருநாலும்
| 
| 
| படியு நெடியன எழுபுண ரியுமுது
| 
|      திகிரி திகிரியும் வருகென வருதகு
| 
|           பவுரி வருமொரு மரகத துரகத ...... மிசையேறிப்
| 
| 
| பழய அடியவ ருடனிமை யவர்கண
| 
|      மிருபு டையுமிகு தமிழ்கொடு மறைகொடு
| 
|           பரவ வருமதி லருணையி லொருவிசை ...... வரவேணும்
| 
| 
| சடில தரவிட தரபணி தரதர
| 
|      பரசு தரசசி தரசுசி தரவித
| 
|           தமரு கமிருக தரவனி தரசிர ...... தரபாரத்
| 
| 
| தரணி தரதநு தரவெகு முககுல
| 
|      தடினி தரசிவ சுதகுண தரபணி
| 
|           சயில விதரண தருபுர சசிதரு ...... மயில்வாழ்வே
| 
| 
| நெடிய வுடலுரு இருளெழ நிலவெழ
| 
|      எயிறு சுழல்விழி தழலெழ எழுகிரி
| 
|           நெரிய அதிர்குரல் புகையெழ இடியெழ ...... நெடுவானும்
| 
| 
| நிலனும் வெருவர வருநிசி சரர்தள
| 
|      நிகில சகலமு மடியவொர் படைதொடு
| 
|           நிருப குருபர சுரபதி பரவிய ...... பெருமாளே.

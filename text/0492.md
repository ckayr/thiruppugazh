# 492 - வாத பித்தமொடு





| தான தத்ததன தான தத்ததன
| 
|      தான தத்ததன தான தத்ததன
| 
|           தான தத்ததன தான தத்ததன ...... தந்ததான
| 
| 
| ......... பாடல் .........
| 
| 
| வாத பித்தமொடு சூலை விப்புருதி
| 
|      யேறு கற்படுவ னீளை பொக்கிருமல்
| 
|           மாலை புற்றெழுத லூசல் பற்சனியொ ...... டந்திமாலை
| 
| 
| மாச டைக்குருடு காத டைப்பு செவி
| 
|      டூமை கெட்டவலி மூல முற்றுதரு
| 
|           மாலை யுற்றதொணு றாறு தத்துவர்க ...... ளுண்டகாயம்
| 
| 
| வேத வித்துபரி கோல முற்றுவிளை
| 
|      யாடு வித்தகட லோட மொய்த்தபல
| 
|           வேட மிட்டுபொரு ளாசை பற்றியுழல் ...... சிங்கியாலே
| 
| 
| வீடு கட்டிமய லாசை பட்டுவிழ
| 
|      வோசை கெட்டுமடி யாமல் முத்திபெற
| 
|           வீட ளித்துமயி லாடு சுத்தவெளி ...... சிந்தியாதோ
| 
| 
| ஓத அத்திமுகி லோடு சர்ப்பமுடி
| 
|      நீறு பட்டலற சூர வெற்பவுண
| 
|           ரோடு பட்டுவிழ வேலை விட்டபுக ...... ழங்கிவேலா
| 
| 
| ஓந மச்சிவய சாமி சுத்தஅடி
| 
|      யார்க ளுக்குமுப காரி பச்சையுமை
| 
|           ஓர்பு றத்தருள்சி காம ணிக்கடவுள் ...... தந்தசேயே
| 
| 
| ஆதி கற்பகவி நாய கர்க்குபிற
| 
|      கான பொற்சரவ ணாப ரப்பிரம
| 
|           னாதி யுற்றபொருள் ஓது வித்தமைய ...... றிந்தகோவே
| 
| 
| ஆசை பெற்றகுற மாதை நித்தவன
| 
|      மேவி சுத்தமண மாடி நற்புலியு
| 
|           ராட கப்படிக கோபு ரத்தின்மகிழ் ...... தம்பிரானே.

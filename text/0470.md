# 470 - விரகொடு வளை





| தனதன தனனம் தனதன தனனம்
| 
|      தனதன தனனம் ...... தனதான
| 
| 
| ......... பாடல் .........
| 
| 
| விரகொடு வளைசங் கடமது தருவெம்
| 
|      பிணிகொடு விழிவெங் ...... கனல்போல
| 
| 
| வெறிகொடு சமனின் றுயிர்கொளு நெறியின்
| 
|      றெனவிதி வழிவந் ...... திடுபோதிற்
| 
| 
| கரவட மதுபொங் கிடுமன மொடுமங்
| 
|      கையருற வினர்கண் ...... புனல்பாயுங்
| 
| 
| கலகமும் வருமுன் குலவினை களையுங்
| 
|      கழல்தொழு மியல்தந் ...... தருள்வாயே
| 
| 
| பரவிடு மவர்சிந் தையர்விட முமிழும்
| 
|      படவர வணைகண் ...... டுயில்மாலம்
| 
| 
| பழமறை மொழிபங் கயனிமை யவர்தம்
| 
|      பயமற விடமுண் ...... டெருதேறி
| 
| 
| அரவொடு மதியம் பொதிசடை மிசைகங்
| 
|      கையுமுற அனலங் ...... கையில்மேவ
| 
| 
| அரிவையு மொருபங் கிடமுடை யவர்தங்
| 
|      கருணையில் மருவும் ...... பெருமாளே.

# 94 - ஆனாத பிருதி





| தானான தனதனத் தான தனதன
| 
|      தானான தனதனத் தான தனதன
| 
|           தானான தனதனத் தான தனதன ...... தந்ததான
| 
| 
| ......... பாடல் .........
| 
| 
| ஆனாத பிருதிவிப் பாச நிகளமும்
| 
|      மாமாய விருளுமற் றேகி பவமென
| 
|           வாகாச பரமசிற் சோதி பரையைய ...... டைந்துளாமே
| 
| 
| ஆறாறி னதிகமக் க்ராய மநுதினம்
| 
|      யோகீச ரெவருமெட் டாத பரதுரி
| 
|           யாதீத மகளமெப் போது முதயம ...... நந்தமோகம்
| 
| 
| வானாதி சகலவிஸ்த் தார விபவரம்
| 
|      லோகாதி முடிவுமெய்ப் போத மலரயன்
| 
|           மாலீச ரெனுமவற் கேது விபுலம ...... சங்கையால்நீள்
| 
| 
| மாளாத தனிசமுற் றாய தரியநி
| 
|      ராதார முலைவில்சற் சோதி நிருபமு
| 
|           மாறாத சுகவெளத் தாணு வுடனினி ...... தென்றுசேர்வேன்
| 
| 
| நானாவி தகருவிச் சேனை வகைவகை
| 
|      சூழ்போது பிரபலச் சூரர் கொடுநெடு
| 
|           நாவாய்செல் கடலடைத் தேறி நிலைமையி ...... லங்கைசாய
| 
| 
| நாலாறு மணிமுடிப் பாவி தனையடு
| 
|      சீராமன் மருகமைக் காவில் பரிமள
| 
|           நாவீசு வயலியக் கீசர் குமரக ...... டம்பவேலா
| 
| 
| கானாளு மெயினர்தற் சாதி வளர்குற
| 
|      மானோடு மகிழ்கருத் தாகி மருடரு
| 
|           காதாடு முனதுகட் பாண மெனதுடை ...... நெஞ்சுபாய்தல்
| 
| 
| காணாது மமதைவிட் டாவி யுயவருள்
| 
|      பாராயெ னுரைவெகுப் ப்ரீதி யிளையவ
| 
|           காவேரி வடகரைச் சாமி மலையுறை ...... தம்பிரானே.

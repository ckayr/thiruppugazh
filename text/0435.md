# 435 - புரைபடுஞ் செற்ற





| தனதனந் தத்தத் தத்தன தத்தம்
| 
|      தனதனந் தத்தத் தத்தன தத்தம்
| 
|           தனதனந் தத்தத் தத்தன தத்தம் ...... தனதான
| 
| 
| ......... பாடல் .........
| 
| 
| புரைபடுஞ் செற்றக் குற்றம னத்தன்
| 
|      தவமிலன் சுத்தச் சத்யஅ சத்யன்
| 
|           புகலிலன் சுற்றச் செத்தையுள் நிற்குந் ...... துரிசாளன்
| 
| 
| பொறையிலன் கொத்துத் தத்வவி கற்பஞ்
| 
|      சகலமும் பற்றிப் பற்றற நிற்கும்
| 
|           பொருளுடன் பற்றுச் சற்றுமில் வெற்றன் ...... கொடியேனின்
| 
| 
| கரையறுஞ் சித்ரச் சொற்புகழ் கற்குங்
| 
|      கலையிலன் கட்டைப் புத்தியன் மட்டன்
| 
|           கதியிலன் செச்சைப் பொற்புய வெற்புங் ...... கதிர்வேலுங்
| 
| 
| கதிரையுஞ் சக்ரப் பொற்றையு மற்றும்
| 
|      பதிகளும் பொற்புக் கச்சியு முற்றுங்
| 
|           கனவிலுஞ் சித்தத் திற்கரு திக்கொண் ...... டடைவேனோ
| 
| 
| குரைதருஞ் சுற்றுச் சத்தச முத்ரங்
| 
|      கதறிவெந் துட்கக் கட்புர துட்டன்
| 
|           குலமடங் கக்கெட் டொட்டொழி யச்சென் ...... றொருநேமிக்
| 
| 
| குவடொதுங் கச்சொர்க் கத்தரி டுக்கங்
| 
|      கெடநடுங் கத்திக் கிற்கிரி வர்க்கங்
| 
|           குலிசதுங் கக்கைக் கொற்றவ னத்தங் ...... குடியேறத்
| 
| 
| தரைவிசும் பைச்சிட் டித்தஇ ருக்கன்
| 
|      சதுர்முகன் சிட்சைப் பட்டொழி யச்சந்
| 
|           ததமும்வந் திக்கப் பெற்றவர் தத்தம் ...... பகையோடத்
| 
| 
| தகையதண் டைப்பொற் சித்ரவி சித்ரந்
| 
|      தருசதங் கைக்கொத் தொத்துமு ழக்குஞ்
| 
|           சரணகஞ் சத்திற் பொற்கழல் கட்டும் ...... பெருமாளே.

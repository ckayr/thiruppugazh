# 229 - மனமெனும் பொருள்





| தனன தந்தன தானன தானன
| 
|      தனன தந்தன தானன தானன
| 
|           தனன தந்தன தானன தானன ...... தனதான
| 
| 
| ......... பாடல் .........
| 
| 
| மனமெ னும்பொருள் வானறை கால்கனல்
| 
|      புனலு டன்புவி கூடிய தோருடல்
| 
|           வடிவு கொண்டதி லேபதி மூணெழு ...... வகையாலே
| 
| 
| வருசு கந்துய ராசையி லேயுழல்
| 
|      மதியை வென்றுப ராபர ஞானநல்
| 
|           வழிபெ றும்படி நாயடி யேனைநி ...... னருள்சேராய்
| 
| 
| செனனி சங்கரி ஆரணி நாரணி
| 
|      விமலி யெண்குண பூரணி காரணி
| 
|           சிவைப ரம்பரை யாகிய பார்வதி ...... அருள்பாலா
| 
| 
| சிறைபு குஞ்சுரர் மாதவர் மேல்பெற
| 
|      அசுரர் தங்கிளை யானது வேரற
| 
|           சிவனு கந்தருள் கூர்தரு வேல்விடு ...... முருகோனே
| 
| 
| கனக னங்கையி னாலறை தூணிடை
| 
|      மனித சிங்கம தாய்வரை பார்திசை
| 
|           கடல்க லங்கிட வேபொரு தேயுகிர் ...... முனையாலே
| 
| 
| கதற வென்றுடல் கீணவ னாருயி
| 
|      ருதிர முஞ்சித றாதமு தாயுணு
| 
|           கமல வுந்திய னாகிய மால்திரு ...... மருகோனே
| 
| 
| தினக ரன்சிலை வேளருள் மாதவர்
| 
|      சுரர்க ளிந்திர னாருர காதிபர்
| 
|           திசைமு கன்செழு மாமறை யோர்புக ...... ழழகோனே
| 
| 
| திரும டந்தையர் நாலிரு வோர்நிறை
| 
|      அகமொ டம்பொனி னாலய நீடிய
| 
|           சிவபு ரந்தனில் வாழ்குரு நாயக ...... பெருமாளே.

# 447 - அழுதும் ஆவா





| தனதனா தானனத் தனதனா தானனத்
| 
|      தனதனா தானனத் ...... தனதான
| 
| 
| ......... பாடல் .........
| 
| 
| அழுதுமா வாவெனத் தொழுதமூ டூடுநெக்
| 
|      கவசமா யாதரக் ...... கடலூடுற்
| 
| 
| றமைவில்கோ லாகலச் சமயமா பாதகர்க்
| 
|      கறியொணா மோனமுத் ...... திரைநாடிப்
| 
| 
| பிழைபடா ஞானமெய்ப் பொருள்பெறா தேவினைப்
| 
|      பெரியஆ தேசபுற் ...... புதமாய
| 
| 
| பிறவிவா ராகரச் சுழியிலே போய்விழப்
| 
|      பெறுவதோ நானினிப் ...... புகல்வாயே
| 
| 
| பழையபா கீரதிப் படுகைமேல் வாழ்வெனப்
| 
|      படியுமா றாயினத் ...... தனசாரம்
| 
| 
| பருகுமா றானனச் சிறுவசோ ணாசலப்
| 
|      பரமமா யூரவித் ...... தகவேளே
| 
| 
| பொழுதுசூழ் போதுவெற் பிடிபடா பார்முதற்
| 
|      பொடிபடா வோடமுத் ...... தெறிமீனப்
| 
| 
| புணரிகோ கோவெனச் சுருதிகோ கோவெனப்
| 
|      பொருதவே லாயுதப் ...... பெருமாளே.

# 50 - வஞ்சங்கொண்டும்





| தந்தந்தந் தந்தன தானன
| 
|      தந்தந்தந் தந்தன தானன
| 
|           தந்தந்தந் தந்தன தானன ...... தனதான
| 
| 
| ......... பாடல் .........
| 
| 
| வஞ்சங்கொண் டுந்திட ராவண
| 
|      னும்பந்தென் திண்பரி தேர்கரி
| 
|           மஞ்சின்பண் புஞ்சரி யாமென ...... வெகுசேனை
| 
| 
| வந்தம்பும் பொங்கிய தாகஎ
| 
|      திர்ந்துந்தன் சம்பிர தாயமும்
| 
|           வம்புந்தும் பும்பல பேசியு ...... மெதிரேகை
| 
| 
| மிஞ்சென்றுஞ் சண்டைசெய் போதுகு
| 
|      ரங்குந்துஞ் சுங்கனல் போலவெ
| 
|           குண்டுங்குன் றுங்கர டார்மர ...... மதும்வீசி
| 
| 
| மிண்டுந்துங் கங்களி னாலெத
| 
|      கர்ந்தங்கங் கங்கர மார்பொடு
| 
|           மின்சந்துஞ் சிந்தநி சாசரர் ...... வகைசேர
| 
| 
| வுஞ்சண்டன் தென்றிசை நாடிவி
| 
|      ழுந்தங்குஞ் சென்றெம தூதர்க
| 
|           ளுந்துந்துந் தென்றிட வேதசை ...... நிணமூளை
| 
| 
| உண்டுங்கண் டுஞ்சில கூளிகள்
| 
|      டிண்டிண்டென் றுங்குதி போடவு
| 
|           யர்ந்தம்புங் கொண்டுவெல் மாதவன் ...... மருகோனே
| 
| 
| தஞ்சந்தஞ் சஞ்சிறி யேன்மதி
| 
|      கொஞ்சங்கொஞ் சந்துரை யேயருள்
| 
|           தந்தென்றின் பந்தரு வீடது ...... தருவாயே
| 
| 
| சங்கங்கஞ் சங்கயல் சூழ்தட
| 
|      மெங்கெங்கும் பொங்கம காபுநி
| 
|           தந்தங்குஞ் செந்திலில் வாழ்வுயர் ...... பெருமாளே.

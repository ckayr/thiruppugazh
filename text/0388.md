# 388 - நிமிர்ந்த முதுகு





| தனந்த தனனந் தனந்த தனந்த தனனந் தனந்த
| 
|      தனந்த தனனந் தனந்த ...... தனதான
| 
| 
| ......... பாடல் .........
| 
| 
| நிமிர்ந்த முதுகுங் குனிந்து சிறந்த முகமுந் திரங்கி
| 
|      நிறைந்த வயிறுஞ் சரிந்து ...... தடியூணி
| 
| 
| நெகிழ்ந்து சடலந் தளர்ந்து விளங்கு விழியங் கிருண்டு
| 
|      நினைந்த மதியுங் கலங்கி ...... மனையாள்கண்
| 
| 
| டுமிழ்ந்து பலருங் கடிந்து சிறந்த வியலும் பெயர்ந்து
| 
|      உறைந்த உயிருங் கழன்று ...... விடுநாள்முன்
| 
| 
| உகந்து மனமுங் குளிர்ந்து பயன்கொள் தருமம் புரிந்து
| 
|      ஒடுங்கி நினையும் பணிந்து ...... மகிழ்வேனோ
| 
| 
| திமிந்தி யெனவெங் கணங்கள் குணங்கர் பலவுங் குழும்பி
| 
|      திரண்ட சதியும் புரிந்து ...... முதுசூரன்
| 
| 
| சிரங்கை முழுதுங் குடைந்து நிணங்கொள் குடலுந் தொளைந்து
| 
|      சினங்க ழுகொடும் பெருங்கு ...... ருதிமூழ்கி
| 
| 
| அமிழ்ந்தி மிகவும் பிணங்கள் அயின்று மகிழ்கொண்டு மண்ட
| 
|      அடர்ந்த அயில்முன் துரந்து ...... பொருவேளே
| 
| 
| அலங்க லெனவெண் கடம்பு புனைந்து புணருங் குறிஞ்சி
| 
|      அணங்கை மணமுன் புணர்ந்த ...... பெருமாளே.

# 130 - கொந்துவார் குரவடி





| தந்து தானன தனதன தனதன
| 
|      தந்து தானன தனதன தனதன
| 
|           தந்து தானன தனதன தனதன ...... தனதான
| 
| 
| ......... பாடல் .........
| 
| 
| கொந்து வார்குர வடியினு மடியவர்
| 
|      சிந்தை வாரிஜ நடுவினு நெறிபல
| 
|           கொண்ட வேதநன் முடியினு மருவிய ...... குருநாதா
| 
| 
| கொங்கி லேர்தரு பழநியி லறுமுக
| 
|      செந்தில் காவல தணிகையி லிணையிலி
| 
|           கொந்து காவென மொழிதர வருசம ...... யவிரோத
| 
| 
| தந்த்ர வாதிகள் பெறவரி யதுபிறர்
| 
|      சந்தி யாதது தனதென வருமொரு
| 
|           சம்ப்ர தாயமு மிதுவென வுரைசெய்து ...... விரைநீபச்
| 
| 
| சஞ்ச ரீகரி கரமுரல் தமனிய
| 
|      கிண்கி ணீமுக விதபத யுகமலர்
| 
|           தந்த பேரருள் கனவிலு நனவிலு ...... மறவேனே
| 
| 
| சிந்து வாரமு மிதழியு மிளநவ
| 
|      சந்த்ர ரேகையு மரவமு மணிதரு
| 
|           செஞ்ச டாதரர் திருமக வெனவரு ...... முருகோனே
| 
| 
| செண்ப காடவி யினுமித ணினுமுயர்
| 
|      சந்த னாடவி யினுமுறை குறமகள்
| 
|           செம்பொ னூபுர கமலமும் வளையணி ...... புதுவேயும்
| 
| 
| இந்து வாண்முக வனசமு ம்ருகமத
| 
|      குங்கு மாசல யுகளமு மதுரித
| 
|           இந்த ளாம்ருத வசனமு முறுவலு ...... மபிராம
| 
| 
| இந்த்ர கோபமு மரகத வடிவமு
| 
|      மிந்த்ர சாபமு மிருகுழை யொடுபொரு
| 
|           மிந்த்ர நீலமு மடலிடை யெழுதிய ...... பெருமாளே.

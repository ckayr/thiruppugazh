# 184 - கறுத்ததலை வெளிறு





| தனத்ததன தனதன தனந்த
| 
|      தனத்ததன தனதன தனந்த
| 
|           தனத்ததன தனதன தனந்த ...... தனதான
| 
| 
| ......... பாடல் .........
| 
| 
| கறுத்ததலை வெளிறு மிகுந்து
| 
|      மதர்த்த இணை விழிகள் குழிந்து
| 
|           கதுப்பிலுறு தசைகள் வறண்டு ...... செவிதோலாய்க்
| 
| 
| கழுத்தடியு மடைய வளைந்து
| 
|      கனத்தநெடு முதுகு குனிந்து
| 
|           கதுப்புறுப லடைய விழுந்து ...... தடுநீர்சோர்
| 
| 
| உறக்கம்வரு மளவி லெலும்பு
| 
|      குலுக்கிவிடு மிருமல் தொடங்கி
| 
|           உரத்தகன குரலு நெரிந்து ...... தடிகாலாய்
| 
| 
| உரத்தநடை தளரு முடம்பு
| 
|      பழுத்திடுமுன் மிகவும் விரும்பி
| 
|           உனக்கடிமை படுமவர் தொண்டு ...... புரிவேனோ
| 
| 
| சிறுத்தசெலு வதனு ளிருந்து
| 
|      பெருத்ததிரை யுததி கரந்து
| 
|           செறித்தமறை கொணர நிவந்த ...... ஜெயமாலே
| 
| 
| செறித்தவளை கடலில் வரம்பு
| 
|      புதுக்கியிளை யவனோ டறிந்து
| 
|           செயிர்த்தஅநு மனையு முகந்து ...... படையோடி
| 
| 
| மறப்புரிசை வளையு மிலங்கை
| 
|      யரக்கனொரு பதுமுடி சிந்த
| 
|           வளைத்தசிலை விஜய முகுந்தன் ...... மருகோனே
| 
| 
| மலர்க்கமல வடிவுள செங்கை
| 
|      அயிற்குமர குகைவழி வந்த
| 
|           மலைச்சிகர வடமலை நின்ற ...... பெருமாளே.

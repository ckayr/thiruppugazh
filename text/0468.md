# 468 - வலிவாத பித்தமொடு





| தனதான தத்ததன தனதான தத்ததன
| 
|      தனதான தத்ததன ...... தனதான
| 
| 
| ......... பாடல் .........
| 
| 
| வலிவாத பித்தமொடு களமாலை விப்புருதி
| 
|      வறல்சூலை குட்டமொடு ...... குளிர்தாகம்
| 
| 
| மலிநீரி ழிச்சல்பெரு வயிறீளை கக்குகளை
| 
|      வருநீர டைப்பினுடன் ...... வெகுகோடி
| 
| 
| சிலைநோய டைத்தவுடல் புவிமீதெ டுத்துழல்கை
| 
|      தெளியாவெ னக்குமினி ...... முடியாதே
| 
| 
| சிவமார்தி ருப்புகழை எனுநாவி னிற்புகழ
| 
|      சிவஞான சித்திதனை ...... யருள்வாயே
| 
| 
| தொலையாத பத்தியுள திருமால்க ளிக்கவொரு
| 
|      சுடர்வீசு சக்ரமதை ...... யருள்ஞான
| 
| 
| துவர்வேணி யப்பன்மிகு சிவகாமி கர்த்தன்மிகு
| 
|      சுகவாரி சித்தனருள் ...... முருகோனே
| 
| 
| அலைசூரன் வெற்புமரி முகனானை வத்திரனொ
| 
|      டசுராரி றக்கவிடு ...... மழல்வேலா
| 
| 
| அமுதாச னத்திகுற மடவாள்க ரிப்பெணொடும்
| 
|      அருணா சலத்திலுறை ...... பெருமாளே.

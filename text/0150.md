# 150 - உடுக்கத் துகில்





| தனத்தத் தனதான தானன
| 
|      தனத்தத் தனதான தானன
| 
|           தனத்தத் தனதான தானன ...... தனதான
| 
| 
| ......... பாடல் .........
| 
| 
| உடுக்கத் துகில்வேணு நீள்பசி
| 
|      யவிக்கக் கனபானம் வேணுநல்
| 
|           ஒளிக்குப் புனலாடை வேணுமெய் ...... யுறுநோயை
| 
| 
| ஒழிக்கப் பரிகாரம் வேணுமுள்
| 
|      இருக்கச் சிறுநாரி வேணுமொர்
| 
|           படுக்கத் தனிவீடு வேணுமிவ் ...... வகையாவுங்
| 
| 
| கிடைத்துக் க்ருஹவாசி யாகிய
| 
|      மயக்கக் கடலாடி நீடிய
| 
|           கிளைக்குப் பரிபால னாயுயி ...... ரவமேபோம்
| 
| 
| க்ருபைச்சித் தமுஞான போதமு
| 
|      மழைத்துத் தரவேணு மூழ்பவ
| 
|           கிரிக்குட் சுழல்வேனை யாளுவ ...... தொருநாளே
| 
| 
| குடக்குச் சிலதூதர் தேடுக
| 
|      வடக்குச் சிலதூதர் நாடுக
| 
|           குணக்குச் சிலதூதர் தேடுக ...... வெனமேவிக்
| 
| 
| குறிப்பிற் குறிகாணு மாருதி
| 
|      யினித்தெற் கொருதூது போவது
| 
|           குறிப்பிற் குறிபோன போதிலும் ...... வரலாமோ
| 
| 
| அடிக்குத் திரகார ராகிய
| 
|      அரக்கர்க் கிளையாத தீரனு
| 
|           மலைக்கப் புறமேவி மாதுறு ...... வனமேசென்
| 
| 
| றருட்பொற் றிருவாழி மோதிர
| 
|      மளித்துற் றவர்மேல் மனோகர
| 
|           மளித்துக் கதிர்காம மேவிய ...... பெருமாளே.

# 280 - தவர்வாள் தோமர





| தனனாத் தானன தானம் தனனாத் தானன தானம்
| 
|      தனனாத் தானன தானம் ...... தனதான
| 
| 
| ......... பாடல் .........
| 
| 
| தவர்வாட் டோமர சூலந் தரியாக் காதிய சூருந்
| 
|      தணியாச் சாகர மேழுங் ...... கிரியேழுஞ்
| 
| 
| சருகாக் காய்கதிர் வேலும் பொருகாற் சேவலு நீலந்
| 
|      தரிகூத் தாடிய மாவுந் ...... தினைகாவல்
| 
| 
| துவர்வாய்க் கானவர் மானுஞ் சுரநாட் டாளொரு தேனுந்
| 
|      துணையாத் தாழ்வற வாழும் ...... பெரியோனே
| 
| 
| துணையாய்க் காவல்செய் வாயென் றுணராப் பாவிகள் பாலுந்
| 
|      தொலையாப் பாடலை யானும் ...... புகல்வேனோ
| 
| 
| பவமாய்த் தாணது வாகும் பனைகாய்த் தேமண நாறும்
| 
|      பழமாய்ப் பார்மிசை வீழும் ...... படிவேதம்
| 
| 
| படியாப் பாதகர் பாயன் றியுடாப் பேதைகள் கேசம்
| 
|      பறிகோப் பாளிகள் யாருங் ...... கழுவேறச்
| 
| 
| சிவமாய்த் தேனமுதூறுந் திருவாக் காலொளி சேர்வெண்
| 
|      டிருநீற் றாலம ராடுஞ் ...... சிறியோனே
| 
| 
| செழுநீர்ச் சேய்நதி யாரங் கொழியாக் கோமளம் வீசுந்
| 
|      திருவோத் தூர்தனில் மேவும் ...... பெருமாளே.

# 236 - பூமாது உரமேயணி





| தானாதன தானன தானன
| 
|      தானாதன தானன தானன
| 
|           தானாதன தானன தானன ...... தந்ததான
| 
| 
| ......... பாடல் .........
| 
| 
| பூமாதுர மேயணி மான்மறை
| 
|      வாய்நாலுடை யோன்மலி வானவர்
| 
|           கோமான்முநி வோர்முதல் யாருமி ...... யம்புவேதம்
| 
| 
| பூராயம தாய்மொழி நூல்களும்
| 
|      ஆராய்வதி லாதட லாசுரர்
| 
|           போரால்மறை வாயுறு பீதியின் ...... வந்துகூடி
| 
| 
| நீமாறரு ளாயென ஈசனை
| 
|      பாமாலைக ளால்தொழு தேதிரு
| 
|           நீறார்தரு மேனிய தேனியல் ...... கொன்றையோடு
| 
| 
| நீரேர்தரு சானவி மாமதி
| 
|      காகோதர மாதுளை கூவிளை
| 
|           நேரோடம் விளாமுத லார்சடை ...... யெம்பிரானே
| 
| 
| போமாறினி வேறெது வோதென
| 
|      வேயாரரு ளாலவ ரீதரு
| 
|           போர்வேலவ நீலக லாவியி ...... வர்ந்துநீடு
| 
| 
| பூலோகமொ டேயறு லோகமு
| 
|      நேரோர் நொடி யேவரு வோய்சுர
| 
|           சேனாபதி யாயவ னேயுனை ...... யன்பினோடுங்
| 
| 
| காமாவறு சோமச மானன
| 
|      தாமாமண மார்தரு நீபசு
| 
|           தாமாவென வேதுதி யாதுழல் ...... வஞ்சனேனைக்
| 
| 
| காவாயடி நாளசு ரேசரை
| 
|      யேசாடிய கூர்வடி வேலவ
| 
|           காரார்தரு காழியின் மேவிய ...... தம்பிரானே.

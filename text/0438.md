# 438 - மக்கட்குக் கூற





| தத்தத்தத் தானன தானன
| 
|      தத்தத்தத் தானன தானன
| 
|           தத்தத்தத் தானன தானன ...... தனதான
| 
| 
| ......... பாடல் .........
| 
| 
| மக்கட்குக் கூறரி தானது
| 
|      கற்றெட்டத் தான்முடி யாதது
| 
|           மற்றொப்புக் கியாதுமொ வாதது ...... மனதாலே
| 
| 
| மட்டிட்டுத் தேடவொ ணாதது
| 
|      தத்வத்திற் கோவைப டாதது
| 
|           மத்தப்பொற் போதுப கீரதி ...... மதிசூடும்
| 
| 
| முக்கட்பொற் பாளரு சாவிய
| 
|      அர்த்தக்குப் போதக மானது
| 
|           முத்திக்குக் காரண மானது ...... பெறலாகா
| 
| 
| முட்டர்க்கெட் டாதது நான்மறை
| 
|      யெட்டிற்றெட் டாதென வேவரு
| 
|           முற்பட்டப் பாலையி லாவது ...... புரிவாயே
| 
| 
| செக்கட்சக் ராயுத மாதுலன்
| 
|      மெச்சப்புற் போதுப டாவிய
| 
|           திக்குப்பொற் பூதர மேமுதல் ...... வெகுரூபம்
| 
| 
| சிட்டித்துப் பூதப சாசுகள்
| 
|      கைக்கொட்டிட் டாடம கோததி
| 
|           செற்றுக்ரச் சூரனை மார்பக ...... முதுசோரி
| 
| 
| கக்கக்கைத் தாமரை வேல்விடு
| 
|      செச்சைக்கர்ப் பூரபு யாசல
| 
|           கச்சுற்றப் பாரப யோதர ...... முலையாள்முன்
| 
| 
| கற்புத்தப் பாதுல கேழையு
| 
|      மொக்கப்பெற் றாள்விளை யாடிய
| 
|           கச்சிக்கச் சாலையில் மேவிய ...... பெருமாளே.

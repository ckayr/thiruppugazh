# 116 - இருப்பவல் திருப்புகழ்





| தனத்தன தனத்தன தனத்தன தனத்தன
| 
|      தனத்தன தனத்தன ...... தனதான
| 
| 
| ......... பாடல் .........
| 
| 
| இருப்பவல் திருப்புகழ் விருப்பொடு படிப்பவர்
| 
|      இடுக்கினை யறுத்திடு ...... மெனவோதும்
| 
| 
| இசைத்தமிழ் நடத்தமி ழெனத்துறை விருப்புட
| 
|      னிலக்கண இலக்கிய ...... கவிநாலுந்
| 
| 
| தரிப்பவ ருரைப்பவர் நினைப்பவர் மிகச்சக
| 
|      தலத்தினில் நவிற்றுத ...... லறியாதே
| 
| 
| தனத்தினில் முகத்தினில் மனத்தினி லுருக்கிடு
| 
|      சமர்த்திகள் மயக்கினில் ...... விழலாமோ
| 
| 
| கருப்புவில் வளைத்தணி மலர்க்கணை தொடுத்தியல்
| 
|      களிப்புட னொளித்தெய்த ...... மதவேளைக்
| 
| 
| கருத்தினில் நினைத்தவ னெருப்பெழ நுதற்படு
| 
|      கனற்கணி லெரித்தவர் ...... கயிலாயப்
| 
| 
| பொருப்பினி லிருப்பவர் பருப்பத வுமைக்கொரு
| 
|      புறத்தினை யளித்தவர் ...... தருசேயே
| 
| 
| புயற்பொழில் வயற்பதி நயப்படு திருத்தணி
| 
|      பொருப்பினில் விருப்புறு ...... பெருமாளே.

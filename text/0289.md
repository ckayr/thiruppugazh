# 289 - உரையுஞ் சென்றது





| தனனந் தந்தன தானன தந்தன
| 
|      தனனந் தந்தன தானன தந்தன
| 
|           தனனந் தந்தன தானன தந்தன ...... தனதான
| 
| 
| ......... பாடல் .........
| 
| 
| உரையுஞ் சென்றது நாவும் உலர்ந்தது
| 
|      விழியும் பஞ்சுபொ லானது கண்டயல்
| 
|           உழலுஞ் சிந்துறு பால்கடை நின்றது ...... கடைவாயால்
| 
| 
| ஒழுகுஞ் சஞ்சல மேனிகு ளிர்ந்தது
| 
|      முறிமுன் கண்டுகை கால்கள்நி மிர்ந்தது
| 
|           உடலுந் தொந்தியும் ஓடிவ டிந்தது ...... பரிகாரி
| 
| 
| வரவொன் றும்பலி யாதினி என்றபின்
| 
|      உறவும் பெண்டிரு மோதிவி ழுந்தழ
| 
|           மறல்வந் திங்கென தாவிகொ ளுந்தினம் ...... இயல்தோகை
| 
| 
| மயிலுஞ் செங்கைக ளாறிரு திண்புய
| 
|      வரைதுன் றுங்கடி மாலையும் இங்கித
| 
|           வனமின் குஞ்சரி மாருடன் என்றன்முன் ...... வருவாயே
| 
| 
| அரிமைந் தன்புகழ் மாருதி என்றுள
| 
|      கவியின் சங்கமி ராகவ புங்கவன்
| 
|           அறிவுங் கண்டருள் வாயென அன்பொடு ...... தரவேறுன்
| 
| 
| அருளுங் கண்டத ராபதி வன்புறு
| 
|      விஜயங் கொண்டெழு போதுபு லம்பிய
| 
|           அகமும் பைந்தொடி சீதைம றைந்திட ...... வழிதோறும்
| 
| 
| மருவுங் குண்டலம் ஆழிசி லம்புகள்
| 
|      கடகந் தண்டைபொன் நூபுர மஞ்சரி
| 
|           மணியின் பந்தெறி வாயிது பந்தென ...... முதலான
| 
| 
| மலையுஞ் சங்கிலி போலம ருங்குவிண்
| 
|      முழுதுங் கண்டந ராயணன் அன்புறு
| 
|           மருகன் தென்புன வாயில மர்ந்தருள் ...... பெருமாளே.

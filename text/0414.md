# 414 - முனை அழிந்தது





| தனன தந்தன தாத்தன தந்தன
| 
|      தனன தந்தன தாத்தன தந்தன
| 
|           தனன தந்தன தாத்தன தந்தன ...... தனதான
| 
| 
| ......... பாடல் .........
| 
| 
| முனைய ழிந்தது மேட்டிகு லைந்தது
| 
|      வயது சென்றது வாய்ப்ப லுதிர்ந்தது
| 
|           முதுகு வெஞ்சிலை காட்டிவ ளைந்தது ...... ப்ரபையான
| 
| 
| முகமி ழிந்தது நோக்குமி ருண்டது
| 
|      இருமல் வந்தது தூக்கமொ ழிந்தது
| 
|           மொழித ளர்ந்தது நாக்குவி ழுந்தது ...... அறிவேபோய்
| 
| 
| நினைவ யர்ந்தது நீட்டல் முடங்கலு
| 
|      மவச மும்பல ஏக்கமு முந்தின
| 
|           நெறிம றந்தது மூப்பு முதிர்ந்தது ...... பலநோயும்
| 
| 
| நிலுவை கொண்டது பாய்க்கிடை கண்டது
| 
|      சலம லங்களி னாற்றமெ ழுந்தது
| 
|           நிமிஷ மிங்கினி யாச்சுதென் முன்பினி ...... தருள்வாயே
| 
| 
| இனைய இந்திர னேற்றமு மண்டர்கள்
| 
|      தலமு மங்கிட வோட்டியி ருஞ்சிறை
| 
|           யிடுமி டும்புள ராக்கதர் தங்களில் ...... வெகுகோடி
| 
| 
| எதிர்பொ ரும்படி போர்க்குளெ திர்ந்தவர்
| 
|      தசைசி ரங்களு நாற்றிசை சிந்திட
| 
|           இடிமு ழங்கிய வேற்படை யொன்றனை ...... யெறிவோனே
| 
| 
| தினைவ னங்கிளி காத்தச வுந்தரி
| 
|      அருகு சென்றடி போற்றிம ணஞ்செய்து
| 
|           செகம றிந்திட வாழ்க்கைபு ரிந்திடு ...... மிளையோனே
| 
| 
| திரிபு ரம்பொடி யாக்கிய சங்கரர்
| 
|      குமர கந்தப ராக்ரம செந்தமிழ்
| 
|           தெளிவு கொண்டடி யார்க்குவி ளம்பிய ...... பெருமாளே.

# 209 - தோல் எலும்பு





| தான தந்த தான தந்த தான தந்த தான தந்த
| 
|      தான தந்த தான தந்த ...... தனதான
| 
| 
| ......... பாடல் .........
| 
| 
| தோலெ லும்பு சீந ரம்பு பீளை துன்று கோழை பொங்கு
| 
|      சோரி பிண்ட மாயு ருண்டு ...... வடிவான
| 
| 
| தூல பங்க காயம் வம்பி லேசு மந்து நான்மெ லிந்து
| 
|      சோரு மிந்த நோய கன்று ...... துயராற
| 
| 
| ஆல முண்ட கோன கண்ட லோக முண்ட மால்வி ரிஞ்ச
| 
|      னார ணங்க ளாக மங்கள் ...... புகழ்தாளும்
| 
| 
| ஆன னங்கள் மூவி ரண்டு மாறி ரண்டு தோளு மங்கை
| 
|      யாடல் வென்றி வேலு மென்று ...... நினைவேனோ
| 
| 
| வால சந்த்ர சூடி சந்த வேத மந்த்ர ரூபி யம்பை
| 
|      வாணி பஞ்ச பாணி தந்த ...... முருகோனே
| 
| 
| மாயை யைந்து வேக மைந்து பூத மைந்து நாத மைந்து
| 
|      வாழ்பெ ருஞ்ச ராச ரங்க ...... ளுறைவோனே
| 
| 
| வேலையன்பு கூர வந்த ஏக தந்த யானை கண்டு
| 
|      வேடர் மங்கை யோடி யஞ்ச ...... அணைவோனே
| 
| 
| வீர மங்கை வாரி மங்கை பாரின் மங்கை மேவு கின்ற
| 
|      மேரு மங்கை யாள வந்த ...... பெருமாளே.

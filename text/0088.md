# 88 - மூல மந்திரம்





| தான தந்தன தான தந்தன
| 
|      தான தந்தன தான தந்தன
| 
|           தான தந்தன தான தந்தன ...... தனதான
| 
| 
| ......... பாடல் .........
| 
| 
| மூல மந்திர மோத லிங்கிலை
| 
|      யீவ திங்கிலை நேய மிங்கிலை
| 
|           மோன மிங்கிலை ஞான மிங்கிலை ...... மடவார்கள்
| 
| 
| மோக முண்டதி தாக முண்டப
| 
|      சார முண்டப ராத முண்டிடு
| 
|           மூக னென்றொரு பேரு முண்டருள் ...... பயிலாத
| 
| 
| கோல முங்குண வீன துன்பர்கள்
| 
|      வார்மை யும்பல வாகி வெந்தெழு
| 
|           கோர கும்பியி லேவி ழுந்திட ...... நினைவாகிக்
| 
| 
| கூடு கொண்டுழல் வேனை யன்பொடு
| 
|      ஞான நெஞ்சினர் பாலி ணங்கிடு
| 
|           கூர்மை தந்தினி யாள வந்தருள் ...... புரிவாயே
| 
| 
| பீலி வெந்துய ராலி வெந்தவ
| 
|      சோகு வெந்தமண் மூகர் நெஞ்சிடை
| 
|           பீதி கொண்டிட வாது கொண்டரு ...... ளெழுதேடு
| 
| 
| பேணி யங்கெதி ராறு சென்றிட
| 
|      மாற னும்பிணி தீர வஞ்சகர்
| 
|           பீறு வெங்கழு வேற வென்றிடு ...... முருகோனே
| 
| 
| ஆல முண்டவர் சோதி யங்கணர்
| 
|      பாக மொன்றிய வாலை யந்தரி
| 
|           ஆதி யந்தமு மான சங்கரி ...... குமரேசா
| 
| 
| ஆர ணம்பயில் ஞான புங்கவ
| 
|      சேவ லங்கொடி யான பைங்கர
| 
|           ஆவி னன்குடி வாழ்வு கொண்டருள் ...... பெருமாளே.

# 27 - கொம்பனையார்





| தந்தன தானான தானன
| 
|      தந்தன தானான தானன
| 
|           தந்தன தானான தானன ...... தனதான
| 
| 
| ......... பாடல் .........
| 
| 
| கொம்பனை யார்காது மோதிரு
| 
|      கண்களி லாமோத சீதள
| 
|           குங்கும பாடீர பூஷண ...... நகமேவு
| 
| 
| கொங்கையி னீராவி மேல்வளர்
| 
|      செங்கழு நீர்மாலை சூடிய
| 
|           கொண்டையி லாதார சோபையில் ...... மருளாதே
| 
| 
| உம்பர்கள் ஸ்வாமிந மோநம
| 
|      எம்பெரு மானேந மோநம
| 
|           ஒண்டொடி மோகாந மோநம ...... எனநாளும்
| 
| 
| உன்புக ழேபாடி நானினி
| 
|      அன்புட னாசார பூசைசெய்
| 
|           துய்ந்திட வீணாள்ப டாதருள் ...... புரிவாயே
| 
| 
| பம்பர மேபோல ஆடிய
| 
|      சங்கரி வேதாள நாயகி
| 
|           பங்கய சீபாத நூபுரி ...... கரசூலி
| 
| 
| பங்கமி லாநீலி மோடிப
| 
|      யங்கரி மாகாளி யோகினி
| 
|           பண்டுசு ராபான சூரனொ ...... டெதிர்போர்கண்
| 
| 
| டெம்புதல் வாவாழி வாழியெ
| 
|      னும்படி வீறான வேல்தர
| 
|           என்றுமு ளானேம நோகர ...... வயலூரா
| 
| 
| இன்சொல்வி சாகாக்ரு பாகர
| 
|      செந்திலில் வாழ்வாகி யேயடி
| 
|           யென்றனை யீடேற வாழ்வருள் ...... பெருமாளே.

# 129 - கிறி மொழி





| தனதனத் தனதனத் தனதனத் தனதனத்
| 
|      தனதனத் தனதனத் ...... தனதான
| 
| 
| ......... பாடல் .........
| 
| 
| கிறிமொழிக் கிருதரைப் பொறிவழிச் செறிஞரைக்
| 
|      கெடுபிறப் பறவிழிக் ...... கிறபார்வைக்
| 
| 
| கெடுமடக் குருடரைத் திருடரைச் சமயதர்க்
| 
|      கிகள்தமைச் செறிதலுற் ...... றறிவேதும்
| 
| 
| அறிதலற் றயர்தலுற் றவிழ்தலற் றருகலுற்
| 
|      றறவுநெக் கழிகருக் ...... கடலூடே
| 
| 
| அமிழ்தலற் றெழுதலுற் றுணர்நலத் துயர்தலுற்
| 
|      றடியிணைக் கணுகிடப் ...... பெறுவேனோ
| 
| 
| பொறியுடைச் செழியன்வெப் பொழிதரப் பறிதலைப்
| 
|      பொறியிலச் சமணரத் ...... தனைபேரும்
| 
| 
| பொடிபடச் சிவமணப் பொடிபரப் பியதிருப்
| 
|      புகலியிற் கவுணியப் ...... புலவோனே
| 
| 
| தறிவளைத் துறநகைப் பொறியெழப் புரமெரித்
| 
|      தவர்திருப் புதல்வநற் ...... சுனைமேவுந்
| 
| 
| தனிமணக் குவளைநித் தமுமலர்த் தருசெருத்
| 
|      தணியினிற் சரவணப் ...... பெருமாளே.

# 10 - தடக்கைப் பங்கயம்





| தனத்தத் தந்தனந் தனத்தத் தந்தனந்
| 
|      தனத்தத் தந்தனந் ......தனதான
| 
| 
| ......... பாடல் .........
| 
| 
| தடக்கைப் பங்கயம் கொடைக்குக் கொண்டல்தண்
| 
|      டமிழ்க்குத் தஞ்சமென் ...... றுலகோரைத்
| 
| 
| தவித்துச் சென்றிரந் துளத்திற் புண்படுந்
| 
|      தளர்ச்சிப் பம்பரந் ...... தனையூசற்
| 
| 
| கடத்தைத் துன்பமண் சடத்தைத் துஞ்சிடுங்
| 
|      கலத்தைப் பஞ்சஇந் ...... த்ரியவாழ்வைக்
| 
| 
| கணத்திற் சென்றிடந் திருத்தித் தண்டையங்
| 
|      கழற்குத் தொண்டுகொண் ...... டருள்வாயே
| 
| 
| படைக்கப் பங்கயன் துடைக்கச் சங்கரன்
| 
|      புரக்கக் கஞ்சைமன் ...... பணியாகப்
| 
| 
| பணித்துத் தம்பயந் தணித்துச் சந்ததம்
| 
|      பரத்தைக் கொண்டிடுந் ...... தனிவேலா
| 
| 
| குடக்குத் தென்பரம் பொருப்பிற் றங்குமங்
| 
|      குலத்திற் கங்கைதன் ...... சிறியோனே
| 
| 
| குறப்பொற் கொம்பைமுன் புனத்திற் செங்கரங்
| 
|      குவித்துக் கும்பிடும் ...... பெருமாளே.

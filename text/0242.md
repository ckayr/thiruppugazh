# 242 - சுருதியாய்





| தனன தானன தானன தானன
| 
|      தனன தானன தானன தானன
| 
|           தனன தானன தானன தானன ...... தனதான
| 
| 
| ......... பாடல் .........
| 
| 
| சுருதி யாயிய லாயியல் நீடிய
| 
|      தொகுதி யாய்வெகு வாய்வெகு பாஷைகொள்
| 
|           தொடர்பு மாயடி யாய்நடு வாய்மிகு ...... துணையாய்மேல்
| 
| 
| துறவு மாயற மாய்நெறி யாய்மிகு
| 
|      விரிவு மாய்விளை வாயருள் ஞானிகள்
| 
|           சுகமு மாய்முகி லாய்மழை யாயெழு ...... சுடர்வீசும்
| 
| 
| பருதி யாய்மதி யாய்நிறை தாரகை
| 
|      பலவு மாய்வெளி யாயொளி யாயெழு
| 
|           பகலி ராவிலை யாய்நிலை யாய்மிகு ...... பரமாகும்
| 
| 
| பரம மாயையி னேர்மையை யாவரு
| 
|      மறியொ ணாததை நீகுரு வாயிது
| 
|           பகரு மாறுசெய் தாய்முதல் நாளுறு ...... பயனோதான்
| 
| 
| கருது மாறிரு தோள்மயில் வேலிவை
| 
|      கருதொ ணாவகை யோரர சாய்வரு
| 
|           கவுணி யோர்குல வேதிய னாயுமை ...... கனபாரக்
| 
| 
| களப பூண்முலை யூறிய பாலுணு
| 
|      மதலை யாய்மிகு பாடலின் மீறிய
| 
|           கவிஞ னாய்விளை யாடிடம் வாதிகள் ...... கழுவேறக்
| 
| 
| குருதி யாறெழ வீதியெ லாமலர்
| 
|      நிறைவ தாய்விட நீறிட வேசெய்து
| 
|           கொடிய மாறன்மெய் கூனிமி ராமுனை ...... குலையாவான்
| 
| 
| குடிபு கீரென மாமது ராபுரி
| 
|      யியலை யாரண வூரென நேர்செய்து
| 
|           குடசை மாநகர் வாழ்வுற மேவிய ...... பெருமாளே.

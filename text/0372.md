# 372 - ஞானா விபூஷணி





| தானான தானன தானன தானன
| 
|      தானான தானன தானன தானன
| 
|           தானான தானன தானன தானன ...... தனதான
| 
| 
| ......... பாடல் .........
| 
| 
| ஞானாவி பூஷணி காரணி காரணி
| 
|      காமாவி மோகினி வாகினி யாமளை
| 
|           மாமாயி பார்வதி தேவிகு ணாதரி ...... உமையாள்தன்
| 
| 
| நாதாக்ரு பாகர தேசிகர் தேசிக
| 
|      வேதாக மேயருள் தேவர்கள் தேவந
| 
|           லீசாச டாபர மேசர்சர் வேசுரி ...... முருகோனே
| 
| 
| தேனார்மொ ழீவளி நாயகி நாயக
| 
|      வானாடு ளோர்தொழு மாமயில் வாகன
| 
|           சேணாளு மானின்ம னோகர மாகிய ...... மணவாளா
| 
| 
| சீர்பாத சேகர னாகவு நாயினன்
| 
|      மோகாவி காரவி டாய்கெட ஓடவெ
| 
|           சீராக வேகலை யாலுனை ஓதவும் ...... அருள்வாயே
| 
| 
| பேணார்கள் நீறதி டாஅம ணோர்களை
| 
|      சூராடி யேகழு மீதினி லேறிட
| 
|           கூனான மீனனி டேறிட கூடலில் ...... வருவோனே
| 
| 
| பேராண்மை யாளனி சாசரர் கோனிரு
| 
|      கூறாக வாளிதொ டூரகு நாயகன்
| 
|           பூவாய னாரணன் மாயனி ராகவன் ...... மருகோனே
| 
| 
| வாணாள்ப டாவரு சூரர்கள் மாளவெ
| 
|      சேணாடு ளோரவர் வீடதி டேறிட
| 
|           கோனாக வேவரு நாதகு ரூபர ...... குமரேசா
| 
| 
| வாசாம கோசர மாகிய வாசக
| 
|      தேசாதி யோரவர் பாதம தேதொழ
| 
|           பாசாவி நாசக னாகவு மேவிய ...... பெருமாளே.

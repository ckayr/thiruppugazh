# 310 - திருமொழி





| தனதன தனதன தனதன தனதன
| 
|      தனதன தனதன ...... தனதான
| 
| 
| ......... பாடல் .........
| 
| 
| திருமொழி யுரைபெற அரனுன துழிபணி
| 
|      செயமுன மருளிய ...... குளவோனே
| 
| 
| திறலுயர் மதுரையி லமணரை யுயிர்கழு
| 
|      தெறிபட மறுகிட ...... விடுவோனே
| 
| 
| ஒருவரு முனதருள் பரிவில ரவர்களி
| 
|      னுறுபட ருறுமெனை ...... யருள்வாயோ
| 
| 
| உலகினி லனைவர்கள் புகழ்வுற அருணையில்
| 
|      ஒருநொடி தனில்வரு ...... மயில்வீரா
| 
| 
| கருவரி யுறுபொரு கணைவிழி குறமகள்
| 
|      கணினெதிர் தருவென ...... முனமானாய்
| 
| 
| கருமுகில் பொருநிற அரிதிரு மருமக
| 
|      கருணையில் மொழிதரு ...... முதல்வோனே
| 
| 
| முருகலர் தருவுறை யமரர்கள் சிறைவிட
| 
|      முரணுறு மசுரனை ...... முனிவோனே
| 
| 
| முடிபவர் வடிவறு சுசிகர முறைதமிழ்
| 
|      முதுகிரி வலம்வரு ...... பெருமாளே.

# 74 - சுருதி முடி மோனம்





| தனதனன தானந்த தத்ததன தானதன
| 
|      தனதனன தானந்த தத்ததன தானதன
| 
|           தனதனன தானந்த தத்ததன தானதன ...... தனதான
| 
| 
| ......... பாடல் .........
| 
| 
| சுருதிமுடி மோனஞ்சொல் சிற்பரம ஞானசிவ
| 
|      சமயவடி வாய்வந்த அத்துவித மானபர
| 
|           சுடரொளிய தாய்நின்ற நிட்களசொ ரூபமுத ...... லொருவாழ்வே
| 
| 
| துரியநிலை யேகண்ட முத்தரித யாகமல
| 
|      மதனில்விளை யாநின்ற அற்புதசு போதசுக
| 
|           சுயபடிக மாவின்ப பத்மபத மேஅடைய ...... உணராதே
| 
| 
| கருவிலுரு வேதங்கு சுக்கிலநி தானவளி
| 
|      பொருமஅதி லேகொண்ட முக்குணவி பாகநிலை
| 
|           கருதவரி யாவஞ்ச கக்கபட மூடியுடல் ...... வினைதானே
| 
| 
| கலகமிட வேபொங்கு குப்பைமல வாழ்வுநிஜ
| 
|      மெனவுழலு மாயஞ்செ னித்தகுகை யேஉறுதி
| 
|           கருதசுழ மாமிந்த மட்டைதனை யாளஉன ...... தருள்தாராய்
| 
| 
| ஒருநியம மேவிண்ட சட்சமய வேதஅடி
| 
|      முடிநடுவு மாயண்ட முட்டைவெளி யாகியுயி
| 
|           ருடலுணர்வ தாயெங்கு முற்பனம தாகஅம ...... ருளவோனே
| 
| 
| உததரிச மாமின்ப புத்தமிர்த போகசுக
| 
|      முதவுமம லாநந்த சத்திகர மேவுணர
| 
|           வுருபிரண வாமந்த்ர கர்த்தவிய மாகவரு ...... குருநாதா
| 
| 
| பருதிகதி ரேகொஞ்சு நற்சரண நூபுரம
| 
|      தசையநிறை பேரண்ட மொக்கநட மாடுகன
| 
|           பதகெருவி தாதுங்க வெற்றிமயி லேறுமொரு ...... திறலோனே
| 
| 
| பணியுமடி யார்சிந்தை மெய்ப்பொருள தாகநவில்
| 
|      சரவணப வாவொன்று வற்கரமு மாகிவளர்
| 
|           பழநிமலை மேனின்ற சுப்ரமணி யாவமரர் ...... பெருமாளே.

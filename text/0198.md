# 198 - கொடாதவனை





| தனாதனன தான தந்த தனாதனன தான தந்த
| 
|      தனாதனன தான தந்த ...... தனதான
| 
| 
| ......... பாடல் .........
| 
| 
| கொடாதவனை யேபு கழ்ந்து குபேரனென வேமொ ழிந்து
| 
|      குலாவியவ மேதி ரிந்து ...... புவிமீதே
| 
| 
| எடாதசுமை யேசு மந்து எணாதகலி யால்மெ லிந்து
| 
|      எலாவறுமை தீர அன்று ...... னருள்பேணேன்
| 
| 
| சுடாததன மான கொங்கை களாலிதய மேம யங்கி
| 
|      சுகாதரம தாயொ ழுங்கி ...... லொழுகாமல்
| 
| 
| கெடாததவ மேம றைந்து கிலேசமது வேமி குந்து
| 
|      கிலாதவுட லாவி நொந்து ...... மடியாமுன்
| 
| 
| தொடாய்மறலி யேநி யென்ற சொலாகியது னாவ ருங்கொல்
| 
|      சொலேழுலக மீனு மம்பை ...... யருள்பாலா
| 
| 
| நடாதசுழி மூல விந்து நளாவிவிளை ஞான நம்ப
| 
|      நபோமணி சமான துங்க ...... வடிவேலா
| 
| 
| படாதகுளிர் சோலை யண்ட மளாவியுயர் வாய்வ ளர்ந்து
| 
|      பசேலெனவு மேத ழைந்து ...... தினமேதான்
| 
| 
| விடாதுமழை மாரி சிந்த அநேகமலர் வாவி பொங்கு
| 
|      விராலிமலை மீது கந்த ...... பெருமாளே.

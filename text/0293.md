# 293 - சயில அங்கனைக்கு





| தனதாந்த தத்த தனன தத்தத்
| 
|      தந்த தத்த தந்த ...... தனதான
| 
| 
| ......... பாடல் .........
| 
| 
| சயிலாங்க னைக்கு ருகியி டப்பக்
| 
|      கங்கொ டுத்த கம்பர் ...... வெகுசாரி
| 
| 
| சதிதாண்ட வத்தர் சடையி டத்துக்
| 
|      கங்கை வைத்த நம்பர் ...... உரைமாளச்
| 
| 
| செயல்மாண்டு சித்த மவிழ நித்தத்
| 
|      த்வம்பெ றப்ப கர்ந்த ...... வுபதேசஞ்
| 
| 
| சிறியேன்த னக்கு முரைசெ யிற்சற்
| 
|      றுங்கு ருத்து வங்கு ...... றையுமோதான்
| 
| 
| அயில்வாங்கி யெற்றி யுததி யிற்கொக்
| 
|      கன்ற னைப்பி ளந்து ...... சுரர்வாழ
| 
| 
| அகிலாண்ட முற்று நொடியி னிற்சுற்
| 
|      றுந்தி றற்ப்ர சண்ட ...... முழுநீல
| 
| 
| மயில்தாண்ட விட்டு முதுகு லப்பொற்
| 
|      குன்றி டித்த சங்க்ர ...... மவிநோதா
| 
| 
| மதுராந்த கத்து வடதி ருச்சிற்
| 
|      றம்ப லத்த மர்ந்த ...... பெருமாளே.

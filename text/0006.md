# 6 - உனைத் தினம்





| தனத்த தந்தன தனதன தனதன
| 
|      தனத்த தந்தன தனதன தனதன
| 
|           தனத்த தந்தன தனதன தனதன ...... தனதான
| 
| 
| ......... பாடல் .........
| 
| 
| உனைத்தி னந்தொழு திலனுன தியல்பினை
| 
|      உரைத்தி லன்பல மலர்கொடுன் அடியிணை
| 
|           உறப்ப ணிந்திலன் ஒருதவ மிலனுன ...... தருள்மாறா
| 
| 
| உளத்து ளன்பினர் உறைவிடம் அறிகிலன்
| 
|      விருப்பொ டுன்சிக ரமும்வலம் வருகிலன்
| 
|           உவப்பொ டுன்புகழ் துதிசெய விழைகிலன் ...... மலைபோலே
| 
| 
| கனைத்தெ ழும்பக டதுபிடர் மிசைவரு
| 
|      கறுத்த வெஞ்சின மறலிதன் உழையினர்
| 
|           கதித்த டர்ந்தெறி கயிறடு கதைகொடு ...... பொருபோதே
| 
| 
| கலக்கு றுஞ்செயல் ஒழிவற அழிவுறு
| 
|      கருத்து நைந்தல முறுபொழு தளவைகொள்
| 
|           கணத்தில் என்பய மறமயில் முதுகினில் ...... வருவாயே
| 
| 
| வினைத்த லந்தனில் அலகைகள் குதிகொள
| 
|      விழுக்கு டைந்துமெய் உகுதசை கழுகுண
| 
|           விரித்த குஞ்சியர் எனுமவு ணரைஅமர் ...... புரிவேலா
| 
| 
| மிகுத்த பண்பயில் குயில்மொழி அழகிய
| 
|      கொடிச்சி குங்கும முலைமுக டுழுநறை
| 
|           விரைத்த சந்தன ம்ருகமத புயவரை ...... உடையோனே
| 
| 
| தினத்தி னஞ்சதுர் மறைமுநி முறைகொடு
| 
|      புனற்சொ ரிந்தலர் பொதியவி ணவரொடு
| 
|           சினத்தை நிந்தனை செயுமுநி வரர்தொழ ...... மகிழ்வோனே
| 
| 
| தெனத்தெ னந்தன எனவரி யளிநறை
| 
|      தெவிட்ட அன்பொடு பருகுயர் பொழில்திகழ்
| 
|           திருப் பரங்கிரி தனிலுறை சரவண ...... பெருமாளே.

# 445 - பரிமளம் மிக உள





| தனதன தனதன தாந்த தானன
| 
|      தனதன தனதன தாந்த தானன
| 
|           தனதன தனதன தாந்த தானன ...... தனதான
| 
| 
| ......... பாடல் .........
| 
| 
| பரிமள மிகவுள சாந்து மாமத
| 
|      முருகவிழ் வகைமலர் சேர்ந்து கூடிய
| 
|           பலவரி யளிதுயில் கூர்ந்து வானுறு ...... முகில்போலே
| 
| 
| பரவிய இருள்செறி கூந்தல் மாதர்கள்
| 
|      பரிபுர மலரடி வேண்டி யேவிய
| 
|           பணிவிடை களிலிறு மாந்த கூளனை ...... நெறிபேணா
| 
| 
| விரகனை யசடனை வீம்பு பேசிய
| 
|      விழலனை யுறுகலை யாய்ந்தி டாமுழு
| 
|           வெகுளியை யறிவது போங்க பாடனை ...... மலமாறா
| 
| 
| வினையனை யுரைமொழி சோர்ந்த பாவியை
| 
|      விளிவுறு நரகிடை வீழ்ந்த மோடனை
| 
|           வினவிமு னருள்செய்து பாங்கி னாள்வது ...... மொருநாளே
| 
| 
| கருதலர் திரிபுர மாண்டு நீறெழ
| 
|      மலைசிலை யொருகையில் வாங்கு நாரணி
| 
|           கழலணி மலைமகள் காஞ்சி மாநக ...... ருறைபேதை
| 
| 
| களிமயில் சிவனுடன் வாழ்ந்த மோகினி
| 
|      கடலுடை யுலகினை யீன்ற தாயுமை
| 
|           கரிவன முறையகி லாண்ட நாயகி ...... யருள்பாலா
| 
| 
| முரணிய சமரினில் மூண்ட ராவண
| 
|      னிடியென அலறிமு னேங்கி வாய்விட
| 
|           முடிபல திருகிய நீண்ட மாயவன் ...... மருகோனே
| 
| 
| முதலொரு குறமகள் நேர்ந்த நூலிடை
| 
|      யிருதன கிரிமிசை தோய்ந்த காமுக
| 
|           முதுபழ மறைமொழி யாய்ந்த தேவர்கள் ...... பெருமாளே.

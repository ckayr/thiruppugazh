# 352 - ஓது முத்தமிழ்





| தான தத்தன தானா தனாதன
| 
|      தான தத்தன தானா தனாதன
| 
|           தான தத்தன தானா தனாதன ...... தந்ததான
| 
| 
| ......... பாடல் .........
| 
| 
| ஓது முத்தமிழ் தேராவ்ரு தாவனை
| 
|      வேத னைப்படு காமாவி காரனை
| 
|           ஊன முற்றுழல் ஆபாச ஈனனை ...... அந்தர்யாமி
| 
| 
| யோக மற்றுழல் ஆசாப சாசனை
| 
|      மோக முற்றிய மோடாதி மோடனை
| 
|           ஊதி யத்தவம் நாடாத கேடனை ...... அன்றிலாதி
| 
| 
| பாத கக்கொலை யேசூழ்க பாடனை
| 
|      நீதி சற்றுமி லாகீத நாடனை
| 
|           பாவி யர்க்குளெ லாமாது ரோகனை ...... மண்ணின்மீதில்
| 
| 
| பாடு பட்டலை மாகோப லோபனை
| 
|      வீடு பட்டழி கோமாள வீணனை
| 
|           பாச சிக்கினில் வாழ்வேனை யாளுவ ...... தெந்தநாளோ
| 
| 
| ஆதி சற்குண சீலா நமோநம
| 
|      ஆட கத்திரி சூலா நமோநம
| 
|           ஆத ரித்தருள் பாலா நமோநம ...... உந்தியாமை
| 
| 
| ஆன வர்க்கினி யானே நமோநம
| 
|      ஞான முத்தமிழ் தேனே நமோநம
| 
|           ஆர ணற்கரி யானே நமோநம ...... மன்றுளாடும்
| 
| 
| தோதி தித்திமி தீதா நமோநம
| 
|      வேத சித்திர ரூபா நமோநம
| 
|           சோப மற்றவர் சாமீ நமோநம ...... தன்மராச
| 
| 
| தூத னைத்துகை பாதா நமோநம
| 
|      நாத சற்குரு நாதா நமோநம
| 
|           ஜோதி யிற்ஜக ஜோதீ மஹாதெவர் ...... தம்பிரானே.

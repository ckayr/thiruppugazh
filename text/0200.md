# 200 - பாதாள மாதி லோக





| தானான தான தான தனதன
| 
|      தானான தான தான தனதன
| 
|           தானான தான தான தனதன ...... தனதான
| 
| 
| ......... பாடல் .........
| 
| 
| பாதாள மாதி லோக நிகிலமு
| 
|      மாதார மான மேரு வெனவளர்
| 
|           பாடீர பார மான முலையினை ...... விலைகூறிப்
| 
| 
| பாலோடு பாகு தேனெ னினியசொ
| 
|      லாலேய நேக மோக மிடுபவர்
| 
|           பாதாதி கேச மாக வகைவகை ...... கவிபாடும்
| 
| 
| வேதாள ஞான கீனன் விதரண
| 
|      நாதானி லாத பாவி யநிஜவன்
| 
|           வீணாள்ப டாத போத தவமிலி ...... பசுபாச
| 
| 
| வ்யாபார மூடன் யானு முனதிரு
| 
|      சீர்பாத தூளி யாகி நரகிடை
| 
|           வீழாம லேசு வாமி திருவருள் ...... புரிவாயே
| 
| 
| தூதாள ரோடு காலன் வெருவிட
| 
|      வேதாமு ராரி யோட அடுபடை
| 
|           சோராவ லாரி சேனை பொடிபட ...... மறைவேள்விச்
| 
| 
| சோமாசி மார்சி வாய நமவென
| 
|      மாமாய வீர கோர முடனிகல்
| 
|           சூர்மாள வேலை யேவும் வயலியி ...... லிளையோனே
| 
| 
| கூதாள நீப நாக மலர்மிசை
| 
|      சாதாரி தேசி நாம க்ரியைமுதல்
| 
|           கோலால நாத கீத மதுகர ...... மடர்சோலை
| 
| 
| கூராரல் தேரு நாரை மருவிய
| 
|      கானாறு பாயு மேரி வயல்பயில்
| 
|           கோனாடு சூழ்வி ராலி மலையுறை ...... பெருமாளே.

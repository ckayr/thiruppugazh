# 163 - தறையின் மானுடர்





| தனன தானன தானன தானன
| 
|      தனன தானன தானன தானன
| 
|           தனன தானன தானன தானன தந்ததான
| 
| 
| ......... பாடல் .........
| 
| 
| தறையின் மானுட ராசையி னால்மட
| 
|      லெழுது மாலருள் மாதர்கள் தோதக
| 
|           சரசர் மாமல ரோதியி னாலிரு ...... கொங்கையாலுந்
| 
| 
| தளர்மி னேரிடை யாலுடை யால்நடை
| 
|      யழகி னால்மொழி யால்விழி யால்மருள்
| 
|           சவலை நாயடி யேன்மிக வாடிம ...... யங்கலாமோ
| 
| 
| பறவை யானமெய்ஞ் ஞானிகள் மோனிக
| 
|      ளணுகொ ணாவகை நீடுமி ராசிய
| 
|           பவன பூரக வேகிக மாகிய ...... விந்துநாதம்
| 
| 
| பகரொ ணாதது சேரவொ ணாதது
| 
|      நினையொ ணாதது வானத யாபர
| 
|           பதிய தானச மாதிம னோலயம் ...... வந்துதாராய்
| 
| 
| சிறைவி டாதநி சாசரர் சேனைகள்
| 
|      மடிய நீலக லாபம தேறிய
| 
|           திறல்வி நோதச மேளத யாபர ...... அம்புராசித்
| 
| 
| திரைகள் போலலை மோதிய சீதள
| 
|      குடக காவிரி நீளலை சூடிய
| 
|           திரிசி ராமலை மேலுறை வீரகு ...... றிஞ்சிவாழும்
| 
| 
| மறவர் நாயக ஆதிவி நாயக
| 
|      ரிளைய நாயக காவிரி நாயக
| 
|           வடிவி னாயக ஆனைத னாயக ......எங்கள்மானின்
| 
| 
| மகிழு நாயக தேவர்கள் நாயக
| 
|      கவுரி நாயக னார்குரு நாயக
| 
|           வடிவ தாமலை யாவையு மேவிய ...... தம்பிரானே.

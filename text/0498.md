# 498 - சீலமுள தாயர்





| தானதன தான தந்த தானதன தான தந்த
| 
|      தானதன தான தந்த ...... தனதான
| 
| 
| ......... பாடல் .........
| 
| 
| சீலமுள தாயர் தந்தை மாதுமனை யான மைந்தர்
| 
|      சேருபொரு ளாசை நெஞ்சு ...... தடுமாறித்
| 
| 
| தீமையுறு மாயை கொண்டு வாழ்வுசத மாமி தென்று
| 
|      தேடினது போக என்று ...... தெருவூடே
| 
| 
| வாலவய தான கொங்கை மேருநுத லான திங்கள்
| 
|      மாதர்மய லோடு சிந்தை ...... மெலியாமல்
| 
| 
| வாழுமயில் மீது வந்து தாளிணைகள் தாழு மென்றன்
| 
|      மாயவினை தீர அன்பு ...... புரிவாயே
| 
| 
| சேலவள நாட னங்கள் ஆரவயல் சூழு மிஞ்சி
| 
|      சேணிலவு தாவ செம்பொன் ...... மணிமேடை
| 
| 
| சேருமம ரேசர் தங்க ளூரிதென வாழ்வு கந்த
| 
|      தீரமிகு சூரை வென்ற ...... திறல்வீரா
| 
| 
| ஆலவிட மேவு கண்டர் கோலமுட னீடு மன்று
| 
|      ளாடல்புரி யீசர் தந்தை ...... களிகூர
| 
| 
| ஆனமொழி யேப கர்ந்து சோலைமலை மேவு கந்த
| 
|      ஆதிமுத லாக வந்த ...... பெருமாளே.

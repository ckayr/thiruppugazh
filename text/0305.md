# 305 - அருவரை எடுத்த





| தனதன தனத்த தான தனதன தனத்த தான
| 
|      தனதன தனத்த தான ...... தனதான
| 
| 
| ......... பாடல் .........
| 
| 
| அருவரை யெடுத்த வீர னெரிபட விரற்க ளூணு
| 
|      மரனிட மிருக்கு மாயி ...... யருள்வோனே
| 
| 
| அலைகட லடைத்த ராமன் மிகமன மகிழ்ச்சி கூரு
| 
|      மணிமயில் நடத்து மாசை ...... மருகோனே
| 
| 
| பருதியி னொளிக்கண் வீறும் அறுமுக நிரைத்த தோள்ப
| 
|      னிருகர மிகுத்த பார ...... முருகாநின்
| 
| 
| பதமல ருளத்தி னாளு நினைவுறு கருத்தர் தாள்கள்
| 
|      பணியவு மெனக்கு ஞானம் ...... அருள்வாயே
| 
| 
| சுருதிக ளுரைத்த வேத னுரைமொழி தனக் குளாதி
| 
|      சொலுவென வுரைத்த ஞான ...... குருநாதா
| 
| 
| சுரர்பதி தழைத்து வாழ அமர்சிறை யனைத்து மீள
| 
|      துணிபட அரக்கர் மாள ...... விடும்வேலா
| 
| 
| மருமலர் மணக்கும் வாச நிறைதரு தருக்கள் சூழும்
| 
|      வயல்புடை கிடக்கு நீல ...... மலர்வாவி
| 
| 
| வளமுறு தடத்தி னோடு சரஸ்வதி நதிக்கண் வீறு
| 
|      வயிரவி வனத்தில் மேவு ...... பெருமாளே.

# 407 - மக்கள் தாயர்





| தத்தனா தத்ததன தத்தனா தத்ததன
| 
|      தத்தனா தத்ததன ...... தனதான
| 
| 
| ......... பாடல் .........
| 
| 
| மக்கள்தா யர்க்குமரு கர்க்குமா மர்க்குமனை
| 
|      விக்கும்வாழ் நர்க்குமிக ...... மனதூடே
| 
| 
| மைத்தவே லைக்குநெடி துற்றமா யத்துயரம்
| 
|      வைத்துவா டச்சமனு ...... முறமேவித்
| 
| 
| திக்குநா டிக்கரிய மெய்க்கடா விற்றிருகி
| 
|      திக்கஆ விக்களவு ...... தெரியாமுன்
| 
| 
| சித்தமோ வித்துயிலு மற்றுவா ழச்சிறிது
| 
|      சித்ரபா தக்கமல ...... மருள்வாயே
| 
| 
| இக்குவே ளைக்கருக முக்கணா டிக்கனலை
| 
|      யிட்டுயோ கத்தமரு ...... மிறையோர்முன்
| 
| 
| எச்சரா திக்குமுற நிற்குமா யற்குமுத
| 
|      லெட்டொணா வித்தைதனை ...... யினிதீவாய்
| 
| 
| பக்கஆர் வத்துடனுள் நெக்குநா டிப்பரவு
| 
|      பத்தர்பா டற்குருகு ...... முருகோனே
| 
| 
| பக்கம் யானைத்திருவொ டொக்கவா ழக்குறவர்
| 
|      பச்சைமா னுக்கினிய ...... பெருமாளே.

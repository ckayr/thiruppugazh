# 222 - தரையினில் வெகுவழி





| தனதன தனதன தாந்த தானன
| 
|      தனதன தனதன தாந்த தானன
| 
|           தனதன தனதன தாந்த தானன ...... தனதான
| 
| 
| ......... பாடல் .........
| 
| 
| தரையினில் வெகுவழி சார்ந்த மூடனை
| 
|      வெறியனை நிறைபொறை வேண்டி டாமத
| 
|           சடலனை மகிமைகள் தாழ்ந்த வீணணை ...... மிகுகேள்வி
| 
| 
| தவநெறி தனைவிடு தாண்டு காலியை
| 
|      யவமதி யதனில்பொ லாங்கு தீமைசெய்
| 
|           சமடனை வலியஅ சாங்க மாகிய ...... தமியேனை
| 
| 
| விரைசெறி குழலியர் வீம்பு நாரியர்
| 
|      மதிமுக வனிதையர் வாஞ்சை மோகியர்
| 
|           விழிவலை மகளிரொ டாங்கு கூடிய ...... வினையேனை
| 
| 
| வெகுமல ரதுகொடு வேண்டி யாகிலு
| 
|      மொருமல ரிலைகொடு மோர்ந்து யானுனை
| 
|           விதமுறு பரிவொடு வீழ்ந்து தாடொழ ...... அருள்வாயே
| 
| 
| ஒருபது சிரமிசை போந்த ராவண
| 
|      னிருபது புயமுட னேந்து மேதியு
| 
|           மொருகணை தனிலற வாங்கு மாயவன் ...... மருகோனே
| 
| 
| உனதடி யவர்புக ழாய்ந்த நூலின
| 
|      ரமரர்கள் முனிவர்க ளீந்த பாலகர்
| 
|           உயர்கதி பெறஅரு ளோங்கு மாமயி ...... லுறைவோனே
| 
| 
| குரைகழல் பணிவொடு கூம்பி டார்பொரு
| 
|      களமிசை யறமது தீர்ந்த சூரர்கள்
| 
|           குலமுழு தனைவரு மாய்ந்து தூளெழ ...... முனிவோனே
| 
| 
| கொடுவிட மதுதனை வாங்கி யேதிரு
| 
|      மிடறினி லிருவென ஏந்து மீசுரர்
| 
|           குருபர னெனவரு கூந்த லூருறை ...... பெருமாளே.

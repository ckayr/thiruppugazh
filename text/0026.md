# 26 - குடர்நிண மென்பு





| தனதன தந்த தனதன தந்த
| 
|      தனதன தந்த ...... தானாந்தனனா
| 
| 
| ......... பாடல் .........
| 
| 
| குடர்நிண மென்பு சலமல மண்டு
| 
|      குருதிந ரம்பு ...... சீயூன் பொதிதோல்
| 
| 
| குலவு குரம்பை முருடு சுமந்து
| 
|      குனகிம கிழ்ந்து ...... நாயேன் தளரா
| 
| 
| அடர்மத னம்பை யனையக ருங்க
| 
|      ணரிவையர் தங்கள் ...... தோடோய்ந் தயரா
| 
| 
| அறிவழி கின்ற குணமற வுன்றன்
| 
|      அடியிணை தந்து ...... நீயாண் டருள்வாய்
| 
| 
| தடவியல் செந்தில் இறையவ நண்பு
| 
|      தருகுற மங்கை ...... வாழ்வாம் புயனே
| 
| 
| சரவண கந்த முருகக டம்ப
| 
|      தனிமயில் கொண்டு ...... பார்சூழ்ந் தவனே
| 
| 
| சுடர்படர் குன்று தொளைபட அண்டர்
| 
|      தொழவொரு செங்கை ...... வேல்வாங் கியவா
| 
| 
| துரிதப தங்க இரதப்ர சண்ட
| 
|      சொரிகடல் நின்ற ...... சூராந் தகனே.

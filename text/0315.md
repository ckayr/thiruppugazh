# 315 - வதன சரோருக





| தனன தனாதன தனன தனாதன தய்ய தனத்த தந்த
| 
|      தானாதன தானந் தானன ...... தந்ததான
| 
| 
| ......... பாடல் .........
| 
| 
| வதன சரோருக நயன சிலீமுக வள்ளி புனத்தில் நின்று
| 
|      வாராய்பதி காதங் காதரை ...... யொன்றுமூரும்
| 
| 
| வயலு மொரேவிடை யெனவொரு காவிடை வல்லப மற்றழிந்து
| 
|      மாலாய்மட லேறுங் காமுக ...... எம்பிரானே
| 
| 
| இதவிய காணிவை ததையென வேடுவ னெய்திடு மெச்சில் தின்று
| 
|      லீலாசல மாடுந் தூயவன் ...... மைந்தநாளும்
| 
| 
| இளையவ மூதுரை மலைகிழ வோனென வெள்ள மெனக் கலந்து
| 
|      நூறாயிர பேதஞ் சாதமொ ...... ழிந்தவாதான்
| 
| 
| கதைகன சாபதி கிரிவளை வாளொடு கைவசி வித்தநந்த
| 
|      கோபாலம கீபன் தேவிம ...... கிழ்ந்துவாழக்
| 
| 
| கயிறொ டுலூகல முருள வுலாவிய கள்வ னறப் பயந்து
| 
|      ஆகாயக பாலம் பீறநி ...... மிர்ந்துநீள
| 
| 
| விதரண மாவலி வெருவ மகாவ்ருத வெள்ள வெளுக்க நின்ற
| 
|      நாராயண மாமன் சேயைமு ...... னிந்தகோவே
| 
| 
| விளைவய லூடிடை வளைவிளை யாடிய வெள்ளிநகர்க் கமர்ந்த
| 
|      வேலாயுத மேவுந் தேவர்கள் ...... தம்பிரானே.

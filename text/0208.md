# 208 - சுருதி மறைகள்





| தனன தனன தனதான தனன தனன தனதான
| 
|      தனன தனன தனதான ...... தனதான
| 
| 
| ......... பாடல் .........
| 
| 
| சுருதி மறைக ளிருநாலு திசையி லதிபர் முநிவோர்கள்
| 
|      துகளி லிருடி யெழுபேர்கள் ...... சுடர்மூவர்
| 
| 
| சொலவில் முடிவில் முகியாத பகுதி புருடர் நவநாதர்
| 
|      தொலைவி லுடுவி னுலகோர்கள் ...... மறையோர்கள்
| 
| 
| அரிய சமய மொருகோடி அமரர் சரணர் சதகோடி
| 
|      அரியு மயனு மொருகோடி ...... யிவர்கூடி
| 
| 
| அறிய அறிய அறியாத அடிக ளறிய அடியேனும்
| 
|      அறிவு ளறியு மறிவூற ...... அருள்வாயே
| 
| 
| வரைகள் தவிடு பொடியாக நிருதர் பதியு மழிவாக
| 
|      மகர சலதி அளறாக ...... முதுசூரும்
| 
| 
| மடிய அலகை நடமாட விஜய வனிதை மகிழ்வாக
| 
|      மவுலி சிதறி இரைதேடி ...... வருநாய்கள்
| 
| 
| நரிகள் கொடிகள் பசியாற உதிர நதிக ளலைமோத
| 
|      நமனும் வெருவி யடிபேண ...... மயிலேறி
| 
| 
| நளின வுபய கரவேலை முடுகு முருக வடமேரு
| 
|      நகரி யுறையு மிமையோர்கள் ...... பெருமாளே.

# 81 - பகர்தற்கு அரிதான





| தனனத்தன தான தந்தன தனனத்தன தான தந்தன
| 
|      தனனத்தன தான தந்தன ...... தனதான
| 
| 
| ......... பாடல் .........
| 
| 
| பகர்தற்கரி தான செந்தமி ழிசையிற்சில பாட லன்பொடு
| 
|      பயிலப்பல காவி யங்களை ......யுணராதே
| 
| 
| பவளத்தினை வீழி யின்கனி யதனைப்பொரு வாய் மடந்தையர்
| 
|      பசலைத்தன மேபெ றும்படி ...... விரகாலே
| 
| 
| சகரக்கடல் சூழு மம்புவி மிசையிப்படி யேதி ரிந்துழல்
| 
|      சருகொத்துள மேய யர்ந்துடல் ...... மெலியாமுன்
| 
| 
| தகதித்திமி தாகி ணங்கிண எனவுற்றெழு தோகை யம்பரி
| 
|      தனிலற்புத மாக வந்தருள் ...... புரிவாயே
| 
| 
| நுகர்வித்தக மாகு மென்றுமை மொழியிற்பொழி பாலை யுண்டிடு
| 
|      நுவல்மெய்ப்புள பால னென்றிடு ...... மிளையோனே
| 
| 
| நுதிவைத்தக ராம லைந்திடு களிறுக்கரு ளேபு ரிந்திட
| 
|      நொடியிற்பரி வாக வந்தவன் ...... மருகோனே
| 
| 
| அகரப்பொரு ளாதி யொன்றிடு முதலக்கர மான தின்பொருள்
| 
|      அரனுக்கினி தாமொ ழிந்திடு ...... குருநாதா
| 
| 
| அமரர்க்கிறை யேவ ணங்கிய பழநித்திரு வாவி னன்குடி
| 
|      அதனிற்குடி யாயி ருந்தருள் ...... பெருமாளே.

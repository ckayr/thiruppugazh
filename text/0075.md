# 75 - ஞானங்கொள்





| தானந்த தனன தான தானந்த தனன தான
| 
|      தானந்த தனன தான ...... தனதான
| 
| 
| ......... பாடல் .........
| 
| 
| ஞானங்கொள் பொறிகள் கூடி வானிந்து கதிரி லாத
| 
|      நாடண்டி நமசி வாய ...... வரையேறி
| 
| 
| நாவின்ப ரசம தான ஆநந்த அருவி பாய
| 
|      நாதங்க ளொடுகு லாவி ...... விளையாடி
| 
| 
| ஊனங்க ளுயிர்கள் மோக நானென்ப தறிவி லாம
| 
|      லோமங்கி யுருவ மாகி ...... யிருவோரும்
| 
| 
| ஓரந்த மருவி ஞான மாவிஞ்சை முதுகி னேறி
| 
|      லோகங்கள் வலம தாட ...... அருள்தாராய்
| 
| 
| தேனங்கொ ளிதழி தாகி தாரிந்து சலில வேணி
| 
|      சீரங்க னெனது தாதை ...... ஒருமாது
| 
| 
| சேர்பஞ்ச வடிவி மோகி யோகங்கொள் மவுன ஜோதி
| 
|      சேர்பங்கி னமல நாத ...... னருள்பாலா
| 
| 
| கானங்கள் வரைகள் தீவு ஓதங்கள் பொடிய நீல
| 
|      காடந்த மயிலி லேறு ...... முருகோனே
| 
| 
| காமன்கை மலர்கள் நாண வேடம்பெ ணமளி சேர்வை
| 
|      காணெங்கள் பழநி மேவு ...... பெருமாளே.

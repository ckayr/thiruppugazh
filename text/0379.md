# 379 - திரைவஞ்ச





| தனதந்த தனதனன தனதந்த தனதனன
| 
|      தனதந்த தனதனன ...... தனதான
| 
| 
| ......... பாடல் .........
| 
| 
| திரைவஞ்ச இருவினைகள் நரையங்க மலமழிய
| 
|      சிவகங்கை தனில்முழுகி ...... விளையாடிச்
| 
| 
| சிவம்வந்து குதிகொளக வடிவுன்றன் வடிவமென
| 
|      திகழண்டர் முநிவர்கண ...... மயன்மாலும்
| 
| 
| அரன்மைந்த னெனகளிறு முகனெம்பி யெனமகிழ
| 
|      அடியென்க ணளிபரவ ...... மயிலேறி
| 
| 
| அயில்கொண்டு திருநடன மெனதந்தை யுடன்மருவி
| 
|      அருமந்த பொருளையினி ...... யருள்வாயே
| 
| 
| பரியென்ப நரிகள்தமை நடனங்கொ டொருவழுதி
| 
|      பரிதுஞ்ச வருமதுரை ...... நடராஜன்
| 
| 
| பழியஞ்சி யெனதருகி லுறைபுண்ட ரிகவடிவ
| 
|      பவளஞ்சொ லுமைகொழுந ...... னருள்பாலா
| 
| 
| இருள்வஞ்ச கிரியவுண ருடனெங்க ளிருவினையு
| 
|      மெரியுண்டு பொடியஅயில் ...... விடுவோனே
| 
| 
| எனதன்பி லுறைசயில மகிழ்வஞ்சி குறமகளொ
| 
|      டெணுபஞ்ச ணையின்மருவு ...... பெருமாளே.

# 366 - சிவஞான புண்டரிக





| தனதான தந்ததன தனதான தந்ததன
| 
|      தனதான தந்ததன ...... தனதான
| 
| 
| ......... பாடல் .........
| 
| 
| சிவஞான புண்டரிக மலர்மாது டன்கலவி
| 
|      சிவபோக மன்பருக ...... அறியாமற்
| 
| 
| செகமீது ழன்றுமல வடிவாயி ருந்துபொது
| 
|      திகழ்மாதர் பின்செருமி ...... யழிவேனோ
| 
| 
| தவமாத வங்கள்பயில் அடியார்க ணங்களொடு
| 
|      தயவாய்ம கிழ்ந்துதினம் ...... விளையாடத்
| 
| 
| தமியேன்ம லங்களிரு வினைநோயி டிந்தலற
| 
|      ததிநாளும் வந்ததென்முன் ...... வரவேணும்
| 
| 
| உவகாரி யன்பர்பணி கலியாணி யெந்தையிட
| 
|      முறைநாய கங்கவுரி ...... சிவகாமி
| 
| 
| ஒளிரானை யின்கரமில் மகிழ்மாது ளங்கனியை
| 
|      யொருநாள்ப கிர்ந்தவுமை ...... யருள்பாலா
| 
| 
| அவமேபி றந்தஎனை யிறவாம லன்பர்புகு
| 
|      மமுதால யம்பதவி ...... யருள்வோனே
| 
| 
| அழகாந கம்பொலியு மயிலாகு றிஞ்சிமகிழ்
| 
|      அயிலாபு கழ்ந்தவர்கள் ...... பெருமாளே.

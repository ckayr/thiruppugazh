# 443 - குருதி புலால் என்பு





| தனதன தானந்த தான தந்தன
| 
|      தனதன தானந்த தான தந்தன
| 
|           தனதன தானந்த தான தந்தன ...... தனதான
| 
| 
| ......... பாடல் .........
| 
| 
| குருதிபு லாலென்பு தோன ரம்புகள்
| 
|      கிருமிகள் மாலம்பி சீத மண்டிய
| 
|           குடர்நிணம் ரோமங்கள் மூளை யென்பன ...... பொதிகாயக்
| 
| 
| குடிலிடை யோரைந்து வேட ரைம்புல
| 
|      அடவியி லோடுந்து ராசை வஞ்சகர்
| 
|           கொடியவர் மாபஞ்ச பாத கஞ்செய ...... அதனாலே
| 
| 
| சுருதிபு ராணங்க ளாக மம்பகர்
| 
|      சரியைக்ரி யாவண்டர் பூசை வந்தனை
| 
|           துதியொடு நாடுந்தி யான மொன்றையு ...... முயலாதே
| 
| 
| சுமடம தாய்வம்பு மால்கொ ளுந்திய
| 
|      திமிரரொ டேபந்த மாய்வ ருந்திய
| 
|           துரிசற ஆநந்த வீடு கண்டிட ...... அருள்வாயே
| 
| 
| ஒருதனி வேல்கொண்டு நீள்க்ர வுஞ்சமும்
| 
|      நிருதரு மாவுங்க லோல சிந்துவும்
| 
|           உடைபட மோதுங்கு மார பங்கய ...... கரவீரா
| 
| 
| உயர்தவர் மாவும்ப ரான அண்டர்கள்
| 
|      அடிதொழு தேமன்ப ராவு தொண்டர்கள்
| 
|           உளமதில் நாளுங்க லாவி யின்புற ...... வுறைவோனே
| 
| 
| கருதிய ஆறங்க வேள்வி யந்தணர்
| 
|      அரிகரி கோவிந்த கேச வென்றிரு
| 
|           கழல்தொழு சீரங்க ராச னண்புறு ...... மருகோனே
| 
| 
| கமலனு மாகண்ட லாதி யண்டரு
| 
|      மெமது பிரானென்று தாள்வ ணங்கிய
| 
|           கரிவனம் வாழ்சம்பு நாதர் தந்தருள் ...... பெருமாளே.

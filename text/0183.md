# 183 - வரிசேர்ந்திடு





| தனதாந்தன தானன தானன
| 
|      தனதாந்தன தானன தானன
| 
|           தனதாந்தன தானன தானன ...... தனதான
| 
| 
| ......... பாடல் .........
| 
| 
| வரிசேர்ந்திடு சேல்கய லோவெனு
| 
|      முழைவார்ந்திடு வேலையு நீலமும்
| 
|           வடுவாங்கிடு வாள்விழி மாதர்கள் ...... வலையாலே
| 
| 
| வளர்கோங்கிள மாமுகை யாகிய
| 
|      தனவாஞ்சையி லேமுக மாயையில்
| 
|           வளமாந்தளிர் போல்நிற மாகிய ...... வடிவாலே
| 
| 
| இருள்போன்றிடு வார்குழல் நீழலில்
| 
|      மயல்சேர்ந்திடு பாயலின் மீதுற
| 
|           இனிதாங்கனி வாயமு தூறல்கள் ...... பருகாமே
| 
| 
| எனதாந்தன தானவை போயற
| 
|      மலமாங்கடு மோகவி காரமு
| 
|           மிவைநீங்கிட வேயிரு தாளினை ...... யருள்வாயே
| 
| 
| கரிவாம்பரி தேர்திரள் சேனையு
| 
|      முடனாந்துரி யோதன னாதிகள்
| 
|           களமாண்டிட வேயொரு பாரத ...... மதிலேகிக்
| 
| 
| கனபாண்டவர் தேர்தனி லேயெழு
| 
|      பரிதூண்டிய சாரதி யாகிய
| 
|           கதிரோங்கிய நேமிய னாமரி ...... ரகுராமன்
| 
| 
| திரைநீண்டிரை வாரியும் வாலியும்
| 
|      நெடிதோங்கும ராமர மேழொடு
| 
|           தெசமாஞ்சிர ராவண னார்முடி ...... பொடியாகச்
| 
| 
| சிலைவாங்கிய நாரண னார்மரு
| 
|      மகனாங்குக னேபொழில் சூழ்தரு
| 
|           திருவேங்கட மாமலை மேவிய ...... பெருமாளே.

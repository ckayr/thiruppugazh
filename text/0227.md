# 227 - தோழமை கொண்டு





| தானன தந்தன தந்த தந்தன
| 
|      தானன தந்தன தந்த தந்தன
| 
|           தானன தந்தன தந்த தந்தன ...... தனதான
| 
| 
| ......... பாடல் .........
| 
| 
| தோழமை கொண்டுச லஞ்செய் குண்டர்கள்
| 
|      ஓதிய நன்றிம றந்த குண்டர்கள்
| 
|           சூழ்விர தங்கள்க டிந்த குண்டர்கள் ...... பெரியோரைத்
| 
| 
| தூஷண நிந்தைப கர்ந்த குண்டர்கள்
| 
|      ஈவது கண்டுத கைந்த குண்டர்கள்
| 
|           சூளுற வென்பதொ ழிந்த குண்டர்கள் ...... தொலையாமல்
| 
| 
| வாழநி னைந்துவ ருந்து குண்டர்கள்
| 
|      நீதிய றங்கள்சி தைந்த குண்டர்கள்
| 
|           மானவ கந்தைமி குந்த குண்டர்கள் ...... வலையாலே
| 
| 
| மாயையில் நின்றுவ ருந்து குண்டர்கள்
| 
|      தேவர்கள் சொங்கள்க வர்ந்த குண்டர்கள்
| 
|           வாதைந மன்றன்வ ருந்தி டுங்குழி ...... விழுவாரே
| 
| 
| ஏழு மரங்களும் வன்கு ரங்கெனும்
| 
|      வாலியு மம்பர மும்ப ரம்பரை
| 
|           ராவண னுஞ்சது ரங்க லங்கையு ...... மடைவேமுன்
| 
| 
| ஈடழி யும்படி சந்த்ர னுஞ்சிவ
| 
|      சூரிய னுஞ்சுர ரும்ப தம்பெற
| 
|           ராம சரந்தொடு புங்க வன்திரு ...... மருகோனே
| 
| 
| கோழி சிலம்பந லம்ப யின்றக
| 
|      லாப நடஞ்செய மஞ்சு தங்கிய
| 
|           கோபுர மெங்கும்வி ளங்கு மங்கல ...... வயலூரா
| 
| 
| கோமள அண்டர்கள் தொண்டர் மண்டலர்
| 
|      வேல னெனும்பெய ரன்பு டன்புகழ்
| 
|           கோடை யெனும்பதி வந்த இந்திரர் ...... பெருமாளே.

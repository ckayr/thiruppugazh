# 247 - ஆசார வீனக்கு





| தானான தானத் தனத்த தத்தன
| 
|      தானான தானத் தனத்த தத்தன
| 
|           தானான தானத் தனத்த தத்தன ...... தனதான
| 
| 
| ......... பாடல் .........
| 
| 
| ஆசார வீனக் குதர்க்க துட்டர்கள்
| 
|      மாதாபி தாவைப் பழித்த துட்டர்கள்
| 
|           ஆமாவி னூனைச் செகுத்த துட்டர்கள் ...... பரதாரம்
| 
| 
| ஆகாதெ னாமற் பொசித்த துட்டர்கள்
| 
|      நானாவு பாயச் சரித்ர துட்டர்கள்
| 
|           ஆவேச நீரைக் குடித்த துட்டர்கள் ...... தமியோர்சொங்
| 
| 
| கூசாது சேரப் பறித்த துட்டர்கள்
| 
|      ஊரார்க ளாசைப் பிதற்று துட்டர்கள்
| 
|           கோலால வாள்விற் செருக்கு துட்டர்கள் ...... குருசேவை
| 
| 
| கூடாத பாவத் தவத்த துட்டர்கள்
| 
|      ஈயாது தேடிப் புதைத்த துட்டர்கள்
| 
|           கோமாள நாயிற் கடைப்பி றப்பினி ...... லுழல்வாரே
| 
| 
| வீசாவி சாலப் பொருப்பெ டுத்தெறி
| 
|      பேரார வாரச் சமுத்தி ரத்தினில்
| 
|           மீளாம லோடித் துரத்தி யுட்குறு ...... மொருமாவை
| 
| 
| வேரோடு வீழத் தறித்த டுக்கிய
| 
|      போராடு சாமர்த் தியத்தி ருக்கையில்
| 
|           வேலாயு தாமெய்த் திருப்பு கழ்ப்பெறு ...... வயலூரா
| 
| 
| நாசாதி ப்ராரத் ததுக்க மிக்கவர்
| 
|      மாயாவி காரத் தியக்க றுத்தருள்
| 
|           ஞானோப தேசப் ப்ரசித்த சற்குரு ...... வடிவான
| 
| 
| நாதாவெ னாமுற் றுதித்தி டப்புவி
| 
|      யாதார மாய்கைக் குமுட்ட முற்றருள்
| 
|           நாகேச நாமத் தகப்பன் மெச்சிய ...... பெருமாளே.

# 385 - நாலிரண்டிதழாலே





| தான தந்தன தானா தானன
| 
|      தான தந்தன தானா தானன
| 
|           தான தந்தன தானா தானன ...... தனதான
| 
| 
| ......... பாடல் .........
| 
| 
| நாலி ரண்டித ழாலே கோலிய
| 
|      ஞால முண்டக மேலே தானிள
| 
|           ஞாயி றென்றுறு கோலா காலனு ...... மதின்மேலே
| 
| 
| ஞால முண்டபி ராணா தாரனும்
| 
|      யோக மந்திர மூலா தாரனு
| 
|           நாடி நின்றப்ர பாவா காரனு ...... நடுவாக
| 
| 
| மேலி ருந்தகி ரீடா பீடமு
| 
|      நூல றிந்தம ணீமா மாடமு
| 
|           மேத கும்ப்ரபை கோடா கோடியு ...... மிடமாக
| 
| 
| வீசி நின்றுள தூபா தீபவி
| 
|      சால மண்டப மீதே யேறிய
| 
|           வீர பண்டித வீரா சாரிய ...... வினைதீராய்
| 
| 
| ஆல கந்தரி மோடா மோடிகு
| 
|      மாரி பிங்கலை நானா தேசிய
| 
|           மோகி மங்கலை லோகா லோகியெ ...... வுயிர்பாலும்
| 
| 
| ஆன சம்ப்ரமி மாதா மாதவி
| 
|      ஆதி யம்பிகை ஞாதா வானவ
| 
|           ராட மன்றினி லாடா நாடிய ...... அபிராமி
| 
| 
| கால சங்கரி சீலா சீலித்ரி
| 
|      சூலி மந்த்ரச பாஷா பாஷணி
| 
|           காள கண்டிக பாலீ மாலினி ...... கலியாணி
| 
| 
| காம தந்திர லீலா லோகினி
| 
|      வாம தந்திர நூலாய் வாள்சிவ
| 
|           காம சுந்தரி வாழ்வே தேவர்கள் ...... பெருமாளே.

# 471 - சரக்கு ஏறி இத்த





| தனத்தா தத்தத் தனனா தந்தத்
| 
|      தனத்தா தத்தத் தனனா தந்தத்
| 
|           தனத்தா தத்தத் தனனா தந்தத் ...... தனதான
| 
| 
| ......... பாடல் .........
| 
| 
| சரக்கே றித்தப் பதிவாழ் தொந்தப்
| 
|      பரிக்கா யத்திற் பரிவோ டைந்துச்
| 
|           சதிக்கா ரர்ப்புக் குலைமே விந்தச் ...... செயல்மேவிச்
| 
| 
| சலித்தே மெத்தச் சமுசா ரம்பொற்
| 
|      சுகித்தே சுற்றத் தவரோ டின்பத்
| 
|           தழைத்தே மெச்சத் தயவோ டிந்தக் ...... குடிபேணிக்
| 
| 
| குரக்கோ ணத்திற் கழுநா யுண்பக்
| 
|      குழிக்கே வைத்துச் சவமாய் நந்திக்
| 
|           குடிற்கே நத்திப் பழுதாய் மங்கப் ...... படுவேனைக்
| 
| 
| குறித்தே முத்திக் குமறா வின்பத்
| 
|      தடத்தே பற்றிச் சகமா யம்பொய்க்
| 
|           குலக்கால் வற்றச் சிவஞா னம்பொற் ...... கழல்தாராய்
| 
| 
| புரக்கா டற்றுப் பொடியாய் மங்கக்
| 
|      கழைச்சா பத்தைச் சடலா னுங்கப்
| 
|           புகைத்தீ பற்றப் புகலோ ரன்புற் ...... றருள்வோனே
| 
| 
| புடைத்தே யெட்டுத் திசையோ ரஞ்சத்
| 
|      தனிக்கோ லத்துப் புகுசூர் மங்கப்
| 
|           புகழ்ப்போர் சத்திக் கிரையா நந்தத் ...... தருள்வோனே
| 
| 
| திருக்கா னத்திற் பரிவோ டந்தக்
| 
|      குறக்கோ லத்துச் செயலா ளஞ்சத்
| 
|           திகழ்ச்சீ ரத்திக் கழல்வா வென்பப் ...... புணர்வோனே
| 
| 
| சிவப்பே றுக்குக் கடையேன் வந்துட்
| 
|      புகச்சீர் வைத்துக் கொளுஞா னம்பொற்
| 
|           றிருக்கா ளத்திப் பதிவாழ் கந்தப் ...... பெருமாளே.

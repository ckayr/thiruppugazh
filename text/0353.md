# 353 - கடலை பயறொடு





| தனன தனதன தனதன தனதன
| 
|      தனன தனதன தனதன தனதன
| 
|           தனன தனதன தனதன தனதன ...... தனதான
| 
| 
| ......... பாடல் .........
| 
| 
| கடலை பயறொடு துவரையெ ளவல்பொரி
| 
|      சுகியன் வடைகனல் கதலியி னமுதொடு
| 
|           கனியு முதுபல கனிவகை நலமிவை ...... யினிதாகக்
| 
| 
| கடல்கொள் புவிமுதல் துளிர்வொடு வளமுற
| 
|      அமுது துதிகையில் மனமது களிபெற
| 
|           கருணை யுடனளி திருவருள் மகிழ்வுற ...... நெடிதான
| 
| 
| குடகு வயிறினி லடைவிடு மதகரி
| 
|      பிறகு வருமொரு முருகசண் முகவென
| 
|           குவிய இருகர மலர்விழி புனலொடு ...... பணியாமற்
| 
| 
| கொடிய நெடியன அதிவினை துயர்கொடு
| 
|      வறுமை சிறுமையி னலைவுட னரிவையர்
| 
|           குழியில் முழுகியு மழுகியு முழல்வகை ...... யொழியாதோ
| 
| 
| நெடிய கடலினில் முடுகியெ வரமுறு
| 
|      மறலி வெருவுற ரவிமதி பயமுற
| 
|           நிலமு நெறுநெறு நெறுவென வருமொரு ...... கொடிதான
| 
| 
| நிசிசர் கொடுமுடி சடசட சடவென
| 
|      பகர கிரிமுடி கிடுகிடு கிடுவென
| 
|           நிகரி லயில்வெயி லெழுபசு மையநிற ...... முளதான
| 
| 
| நடன மிடுபரி துரகத மயிலது
| 
|      முடுகி கடுமையி லுலகதை வலம்வரு
| 
|           நளின பதவர நதிகுமு குமுவென ...... முநிவோரும்
| 
| 
| நறிய மலர்கொடு ஹரஹர ஹரவென
| 
|      அமரர் சிறைகெட நறைகமழ் மலர்மிசை
| 
|           நணியெ சரவண மதில்வள ரழகிய ...... பெருமாளே.

# 7 - கருவடைந்து





| தனனதந்த தத்தத்த தந்த
| 
|      தனனதந்த தத்தத்த தந்த
| 
|           தனனதந்த தத்தத்த தந்த ...... தனதான
| 
| 
| ......... பாடல் .........
| 
| 
| கருவடைந்து பத்துற்ற திங்கள்
| 
|      வயிறிருந்து முற்றிப்ப யின்று
| 
|           கடையில்வந்து தித்துக்கு ழந்தை ...... வடிவாகிக்
| 
| 
| கழுவியங்கெ டுத்துச்சு ரந்த
| 
|      முலையருந்து விக்கக்கி டந்து
| 
|           கதறியங்கை கொட்டித்த வழ்ந்து ...... நடமாடி
| 
| 
| அரைவடங்கள் கட்டிச்ச தங்கை
| 
|      இடுகுதம்பை பொற்சுட்டி தண்டை
| 
|           அவையணிந்து முற்றிக்கி ளர்ந்து ...... வயதேறி
| 
| 
| அரியபெண்கள் நட்பைப்பு ணர்ந்து
| 
|      பிணியுழன்று சுற்றித்தி ரிந்த
| 
|           தமையுமுன்க்ரு பைச்சித்தம் என்று ...... பெறுவேனோ
| 
| 
| இரவிஇந்த்ரன் வெற்றிக்கு ரங்கி
| 
|      னரசரென்றும் ஒப்பற்ற உந்தி
| 
|           யிறைவன்எண்கி னக்கர்த்த னென்றும் ...... நெடுநீலன்
| 
| 
| எரியதென்றும் ருத்ரற்சி றந்த
| 
|      அநுமனென்றும் ஒப்பற்ற அண்டர்
| 
|           எவரும்இந்த வர்க்கத்தில் வந்து ...... புனமேவ
| 
| 
| அரியதன்ப டைக்கர்த்த ரென்று
| 
|      அசுரர்தங்கி ளைக்கட்டை வென்ற
| 
|           அரிமுகுந்தன் மெச்சுற்ற பண்பின் ...... மருகோனே
| 
| 
| அயனையும்பு டைத்துச்சி னந்து
| 
|      உலகமும்ப டைத்துப்ப ரிந்து
| 
|           அருள்பரங்கி ரிக்குட்சி றந்த ...... பெருமாளே.

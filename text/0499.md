# 499 - தலைமயிர் கொக்கு





| தனதன தத்தத் தத்தன தத்தத்
| 
|      தனதன தத்தத் தத்தன தத்தத்
| 
|           தனதன தத்தத் தத்தன தத்தத் ...... தனதானா
| 
| 
| ......... பாடல் .........
| 
| 
| தலைமயிர் கொக்குக் கொக்கந ரைத்துக்
| 
|      கலகலெ னப்பற் கட்டது விட்டுத்
| 
|           தளர்நடை பட்டுத் தத்தடி யிட்டுத் ...... தடுமாறித்
| 
| 
| தடிகொடு தத்திக் கக்கல்பெ ருத்திட்
| 
|      டசனமும் விக்கிச் சத்தியெ டுத்துச்
| 
|           சளியுமி குத்துப் பித்தமு முற்றிப் ...... பலகாலும்
| 
| 
| திலதயி லத்திட் டொக்கவெ ரிக்கத்
| 
|      திரிபலை சுக்குத் திப்பிலி யிட்டுத்
| 
|           தெளியவ டித்துற் றுய்த்துடல் செத்திட் ...... டுயிர்போமுன்
| 
| 
| திகழ்புகழ் கற்றுச் சொற்கள்ப யிற்றித்
| 
|      திருவடி யைப்பற் றித்தொழு துற்றுச்
| 
|           செனனம றுக்கைக் குப்பர முத்திக் ...... கருள்தாராய்
| 
| 
| கலணைவி சித்துப் பக்கரை யிட்டுப்
| 
|      புரவிசெ லுத்திக் கைக்கொடு வெற்பைக்
| 
|           கடுகந டத்தித் திட்டென எட்டிப் ...... பொருசூரன்
| 
| 
| கனபடை கெட்டுத் தட்டற விட்டுத்
| 
|      திரைகட லுக்குட் புக்கிட எற்றிக்
| 
|           களிமயி லைச்சித் ரத்தில்ந டத்திப் ...... பொருகோவே
| 
| 
| குலிசன்ம கட்குத் தப்பியு மற்றக்
| 
|      குறவர்ம கட்குச் சித்தமும் வைத்துக்
| 
|           குளிர்தினை மெத்தத் தத்துபு னத்திற் ...... றிரிவோனே
| 
| 
| கொடியபொ ருப்பைக் குத்திமு றித்துச்
| 
|      சமரம்வி ளைத்துத் தற்பர முற்றுக்
| 
|           குலகிரி யிற்புக் குற்றுரை யுக்ரப் ...... பெருமாளே.

# 122 - எலுப்பு நாடிகள்





| தனத்த தானன தத்தன தத்தன
| 
|      தனத்த தானன தத்தன தத்தன
| 
|           தனத்த தானன தத்தன தத்தன ...... தனதான
| 
| 
| ......... பாடல் .........
| 
| 
| எலுப்பு நாடிக ளப்பொடி ரத்தமொ
| 
|      டழுக்கு மூளைகள் மச்சொடு கொட்புழு
| 
|           விருக்கும் வீடதி லெத்தனை தத்துவ ...... சதிகாரர்
| 
| 
| இறப்பர் சூதக வர்ச்சுத ரப்பதி
| 
|      யுழப்பர் பூமித ரிப்பர்பி றப்புட
| 
|           னிருப்பர் வீடுகள் கட்டிய லட்டுறு ...... சமுசாரம்
| 
| 
| கெலிப்பர் மால்வலை பட்டுறு துட்டர்கள்
| 
|      அழிப்பர் மாதவ முற்றுநி னைக்கிலர்
| 
|           கெடுப்பர் யாரையு மித்திர குத்தரர் ...... கொலைகாரர்
| 
| 
| கிருத்தர் கோளகர் பெற்றுதி ரிக்கள
| 
|      வரிப்பர் சூடக ரெத்தனை வெப்பிணி
| 
|           கெலிக்கும் வீடதை நத்தியெ டுத்திவ ...... ணுழல்வேனோ
| 
| 
| ஒலிப்பல் பேரிகை யுக்ரவ மர்க்கள
| 
|      மெதிர்த்த சூரரை வெட்டியி ருட்கிரி
| 
|           யுடைத்து வானவர் சித்தர்து தித்திட ...... விடும்வேலா
| 
| 
| உலுத்த ராவண னைச்சிர மிற்றிட
| 
|      வதைத்து மாபலி யைச்சிறை வைத்தவன்
| 
|           உலக்கை ராவிந டுக்கடல் விட்டவன் ...... மருகோனே
| 
| 
| வலிக்க வேதனை குட்டிந டித்தொரு
| 
|      செகத்தை யீனவள் பச்சைநி றத்தியை
| 
|           மணத்த தாதைப ரப்ரம ருக்கருள் ...... குருநாதா
| 
| 
| வனத்தில் வாழும யிற்குல மொத்திடு
| 
|      குறத்தி யாரைம யக்கிய ணைத்துள
| 
|           மகிழ்ச்சி யோடுதி ருத்தணி பற்றிய ...... பெருமாளே.

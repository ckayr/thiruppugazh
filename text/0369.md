# 369 - சுருதி வெகுமுக





| தனன தனதனன தான தானன
| 
|      தனதனன தான தானன
| 
|           தனன தனதனன தான தானன தந்ததான
| 
| 
| ......... பாடல் .........
| 
| 
| சுருதி வெகுமுகபு ராண கோடிகள்
| 
|      சரியை கிரியைமக யோக மோகிகள்
| 
|           துரித பரசமய பேத வாதிகள் ...... என்றுமோடித்
| 
| 
| தொடர வுணரஅரி தாய தூரிய
| 
|      பொருளை யணுகியநு போக மானவை
| 
|           தொலைய இனியவொரு ஸ்வாமி யாகிய ...... நின்ப்ரகாசங்
| 
| 
| கருதி யுருகியவி ரோதி யாயருள்
| 
|      பெருகு பரமசுக மாம கோததி
| 
|           கருணை யடியரொடு கூடியாடிம ...... கிழ்ந்துநீபக்
| 
| 
| கனக மணிவயிர நூபு ராரிய
| 
|      கிரண சரண அபி ராம கோமள
| 
|           கமல யுகளமற வாது பாடநி ...... னைந்திடாதோ
| 
| 
| மருது நெறுநெறென மோதி வேரோடு
| 
|      கருது மலகைமுலை கோதி வீதியில்
| 
|           மதுகை யொடுதறுக ணானை வீரிட ...... வென்றுதாளால்
| 
| 
| வலிய சகடிடறி மாய மாய்மடி
| 
|      படிய நடைபழகி யாயர் பாடியில்
| 
|           வளரு முகில்மருக வேல்வி நோதசி ...... கண்டிவீரா
| 
| 
| விருதர் நிருதர்குல சேனை சாடிய
| 
|      விஜய கடதடக போல வாரண
| 
|           விபுதை புளகதன பார பூஷண ...... அங்கிராத
| 
| 
| விமலை நகிலருண வாகு பூதர
| 
|      விபுத கடககிரி மேரு பூதர
| 
|           விகட சமரசத கோடி வானவர் ...... தம்பிரானே.

# 334 - ஆனாத ஞான





| தானான தான தத்த தத்த தத்தன
| 
|      தானான தான தத்த தத்த தத்தன
| 
|           தானான தான தத்த தத்த தத்தன ...... தனதான
| 
| 
| ......... பாடல் .........
| 
| 
| ஆனாத ஞான புத்தி யைக்கொ டுத்ததும்
| 
|      ஆராயு நூல்க ளிற்க ருத்த ளித்ததும்
| 
|           ஆதேச வாழ்வி னிற்ப்ர மித்தி ளைத்துயி ...... ரழியாதே
| 
| 
| ஆசாப யோதி யைக்க டக்க விட்டதும்
| 
|      வாசாம கோச ரத்தி ருத்து வித்ததும்
| 
|           ஆபாத னேன்மி கப்ர சித்தி பெற்றினி ...... துலகேழும்
| 
| 
| யானாக நாம அற்பு தத்தி ருப்புகழ்
| 
|      தேனூற வோதி யெத்தி சைப்பு றத்தினும்
| 
|           ஏடேவு ராஜ தத்தி னைப்ப ணித்ததும் ...... இடராழி
| 
| 
| ஏறாத மாம லத்ர யக்கு ணத்ரய
| 
|      நானாவி கார புற்பு தப்பி றப்பற
| 
|           ஏதேம மாயெ னக்க நுக்ர கித்ததும் ...... மறவேனே
| 
| 
| மாநாக நாண்வ லுப்பு றத்து வக்கியொர்
| 
|      மாமேரு பூத ரத்த னுப்பி டித்தொரு
| 
|           மாலாய வாளி யைத்தொ டுத்த ரக்கரி ...... லொருமூவர்
| 
| 
| மாளாது பாத கப்பு ரத்ர யத்தவர்
| 
|      தூளாக வேமு தற்சி ரித்த வித்தகர்
| 
|           வாழ்வேவ லாரி பெற்றெ டுத்த கற்பக ...... வனமேவும்
| 
| 
| தேநாய காஎ னத்து தித்த வுத்தம
| 
|      வானாடர் வாழ விக்ர மத்தி ருக்கழல்
| 
|           சேராத சூர னைத்து ணித்த டக்கிய ...... வரைமோதிச்
| 
| 
| சேறாய சோரி புக்க ளக்கர் திட்டெழ
| 
|      மாறாநி சாச ரக்கு லத்தை யிப்படி
| 
|           சீராவி னால றுத்த றுத்தொ துக்கிய ...... பெருமாளே.

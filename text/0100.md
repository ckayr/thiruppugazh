# 100 - கதிரவனெ ழுந்து





| தனதனன தந்த தான தனதனன தந்த தான
| 
|      தனதனன தந்த தான ...... தனதான
| 
| 
| ......... பாடல் .........
| 
| 
| கதிரவனெ ழுந்து லாவு திசையளவு கண்டு மோது
| 
|      கடலளவு கண்டு மாய ...... மருளாலே
| 
| 
| கணபணபு யங்க ராஜன் முடியளவு கண்டு தாள்கள்
| 
|      கவினறந டந்து தேயும் ...... வகையேபோய்
| 
| 
| இதமிதமி தென்று நாளு மருகருகி ருந்து கூடு
| 
|      மிடமிடமி தென்று சோர்வு ...... படையாதே
| 
| 
| இசையொடுபு கழந்த போது நழுவியப்ர சண்டர் வாச
| 
|      லிரவுபகல் சென்று வாடி ...... யுழல்வேனோ
| 
| 
| மதுகரமி டைந்து வேரி தருநறவ முண்டு பூக
| 
|      மலர்வளநி றைந்த பாளை ...... மலரூடே
| 
| 
| வகைவகையெ ழுந்த சாம வதிமறைவி யந்து பாட
| 
|      மதிநிழலி டுஞ்சு வாமி ...... மலைவாழ்வே
| 
| 
| அதிரவரு சண்ட வாயு வெனவருக ருங்க லாப
| 
|      அணிமயில்வி ரும்பி யேறு ...... மிளையோனே
| 
| 
| அடைவொடுல கங்கள் யாவு முதவிநிலை கண்ட பாவை
| 
|      அருள்புதல்வ அண்ட ராஜர் ...... பெருமாளே.

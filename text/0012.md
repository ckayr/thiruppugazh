# 12 - அமுத உததி விடம்





| தனதனன தனதனன தந்தத் தந்தத்
| 
|      தனதனன தனதனன தந்தத் தந்தத்
| 
|           தனதனன தனதனன தந்தத் தந்தத் ...... தனதான
| 
| 
| ......... பாடல் .........
| 
| 
| அமுதுததி விடமுமிழு செங்கட் டிங்கட்
| 
|      பகவினொளிர் வெளிறெயிறு துஞ்சற் குஞ்சித்
| 
|           தலையுமுடை யவனரவ தண்டச் சண்டச் ...... சமனோலை
| 
| 
| அதுவருகு மளவிலுயி ரங்கிட் டிங்குப்
| 
|      பறைதிமிலை திமிர்தமிகு தம்பட் டம்பற்
| 
|           கரையவுற வினரலற உந்திச் சந்தித் ...... தெருவூடே
| 
| 
| எமதுபொரு ளெனுமருளை யின்றிக் குன்றிப்
| 
|      பிளவளவு தினையளவு பங்கிட் டுண்கைக்
| 
|           கிளையுமுது வசைதவிர இன்றைக் கன்றைக் ...... கெனநாடா
| 
| 
| திடுககடி தெனுமுணர்வு பொன்றிக் கொண்டிட்
| 
|      டுடுடுடுடு டுடுடுடுடு டுண்டுட் டுண்டுட்
| 
|           டெனவகலு நெறிகருதி நெஞ்சத் தஞ்சிப் ...... பகிராதோ
| 
| 
| குமுதபதி வகிரமுது சிந்தச் சிந்தச்
| 
|      சரணபரி புரசுருதி கொஞ்சக் கொஞ்சக்
| 
|           குடிலசடை பவுரிகொடு தொங்கப் பங்கிற் ...... கொடியாடக்
| 
| 
| குலதடினி அசையஇசை பொங்கப் பொங்கக்
| 
|      கழலதிர டெகுடெகுட டெங்கட் டெங்கத்
| 
|           தொகுகுகுகு தொகுகுகுகு தொங்கத் தொங்கத் ...... தொகுதீதோ
| 
| 
| திமிதமென முழவொலிமு ழங்கச் செங்கைத்
| 
|      தமருகம ததிர்சதியொ டன்பர்க் கின்பத்
| 
|           திறமுதவு பரதகுரு வந்திக் குஞ்சற் ...... குருநாதா
| 
| 
| திரளுமணி தரளமுயர் தெங்கிற் றங்கிப்
| 
|      புரளஎறி திரைமகர சங்கத் துங்கத்
| 
|           திமிரசல நிதிதழுவு செந்திற் கந்தப் ...... பெருமாளே.

# 23 - கண்டுமொழி





| தந்ததன தந்த தந்த தந்ததன தந்த தந்த
| 
|      தந்ததன தந்த தந்த ...... தனதான
| 
| 
| ......... பாடல் .........
| 
| 
| கண்டுமொழி கொம்பு கொங்கை வஞ்சியிடை யம்பு நஞ்சு
| 
|      கண்கள்குழல் கொண்டல் என்று ...... பலகாலும்
| 
| 
| கண்டுளம்வ ருந்தி நொந்து மங்கையர்வ சம்பு ரிந்து
| 
|      கங்குல்பகல் என்று நின்று ...... விதியாலே
| 
| 
| பண்டைவினை கொண்டு ழன்று வெந்துவிழு கின்றல் கண்டு
| 
|      பங்கயப தங்கள் தந்து ...... புகழோதும்
| 
| 
| பண்புடைய சிந்தை யன்பர் தங்களினு டன்க லந்து
| 
|      பண்புபெற அஞ்ச லஞ்ச ...... லெனவாராய்
| 
| 
| வண்டுபடு கின்ற தொங்கல் கொண்டறநெ ருங்கி யிண்டு
| 
|      வம்பினைய டைந்து சந்தின் ...... மிகமூழ்கி
| 
| 
| வஞ்சியைமு னிந்த கொங்கை மென்குறம டந்தை செங்கை
| 
|      வந்தழகு டன்க லந்த ...... மணிமார்பா
| 
| 
| திண்டிறல்பு னைந்த அண்டர் தங்களப யங்கள் கண்டு
| 
|      செஞ்சமர்பு னைந்து துங்க ...... மயில்மீதே
| 
| 
| சென்றசுரர் அஞ்ச வென்று குன்றிடைம ணம்பு ணர்ந்து
| 
|      செந்தில்நகர் வந்த மர்ந்த ...... பெருமாளே.

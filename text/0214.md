# 214 - எந்தன்சடலங்கம்





| தந்தந்தன தந்தந்தன தந்தந்தன தந்தந்தன
| 
|      தந்தந்தன தந்தந்தன ...... தனதான
| 
| 
| ......... பாடல் .........
| 
| 
| எந்தன்சட லங்கம்பல பங்கம்படு தொந்தங்களை
| 
|      யென்றுந்துயர் பொன்றும்படி ...... யொருநாளே
| 
| 
| இன்பந்தரு செம்பொன்கழ லுந்துங்கழல் தந்தும்பினை
| 
|      யென்றும்படி பந்தங்கெட ...... மயிலேறி
| 
| 
| வந்தும்பிர சண்டம்பகி ரண்டம்புவி யெங்குந்திசை
| 
|      மண்டும்படி நின்றுஞ்சுட ...... ரொளிபோலும்
| 
| 
| வஞ்சங்குடி கொண்டுந்திரி நெஞ்சன்துக ளென்றுங்கொளும்
| 
|      வண்டன்தமி யன்றன்பவம் ...... ஒழியாதோ
| 
| 
| தந்தந்தன திந்திந்திமி யென்றும்பல சஞ்சங்கொடு
| 
|      தஞ்சம்புரி கொஞ்சுஞ்சிறு ...... மணியாரம்
| 
| 
| சந்தந்தொனி கண்டும்புய லங்கன்சிவ னம்பன்பதி
| 
|      சம்புந்தொழ நின்றுந்தினம் ...... விளையாடும்
| 
| 
| கந்தன்குக னென்றன்குரு வென்றுந்தொழு மன்பன்கவி
| 
|      கண்டுய்ந்திட அன்றன்பொடு ...... வருவோனே
| 
| 
| கண்டின்கனி சிந்துஞ்சுவை பொங்கும்புனல் தங்குஞ்சுனை
| 
|      கந்தன்குடி யின்தங்கிய ...... பெருமாளே.

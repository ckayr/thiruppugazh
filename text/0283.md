# 283 - காணொணாதது





| தான தானன தனனா தனதன
| 
|      தான தானன தனனா தனதன
| 
|           தான தானன தனனா தனதன ...... தந்ததான
| 
| 
| ......... பாடல் .........
| 
| 
| காணொ ணாதது உருவோ டருவது
| 
|      பேசொ ணாதது உரையே தருவது
| 
|           காணு நான்மறை முடிவாய் நிறைவது ...... பஞ்சபூதக்
| 
| 
| காய பாசம தனிலே யுறைவது
| 
|      மாய மாயுட லறியா வகையது
| 
|           காய மானவ ரெதிரே யவரென ...... வந்துபேசிப்
| 
| 
| பேணொ ணாதது வெளியே யொளியது
| 
|      மாய னாரய னறியா வகையது
| 
|           பேத பேதமொ டுலகாய் வளர்வது ...... விந்துநாதப்
| 
| 
| பேரு மாய்கலை யறிவாய் துரியவ
| 
|      தீத மானது வினையேன் முடிதவ
| 
|           பேறு மாயருள் நிறைவாய் விளைவது ...... ஒன்றுநீயே
| 
| 
| வீணொ ணாதென அமையா தசுரரை
| 
|      நூறி யேயுயிர் நமனீ கொளுவென
| 
|           வேல்க டாவிய கரனே யுமைமுலை ...... யுண்டகோவே
| 
| 
| வேத நான்முக மறையோ னொடும்விளை
| 
|      யாடி யேகுடு மியிலே கரமொடு
| 
|           வீற மோதின மறவா குறவர்கு ...... றிஞ்சியூடே
| 
| 
| சேணொ ணாயிடு மிதண்மே லரிவையை
| 
|      மேவி யேமயல் கொளலீ லைகள்செய்து
| 
|           சேர நாடிய திருடா வருடரு ...... கந்தவேளே
| 
| 
| சேரொ ணாவகை வெளியே திரியுமெய்ஞ்
| 
|      ஞான யோகிக ளுளமே யுறைதரு
| 
|           தேவ னூர்வரு குமரா வமரர்கள் ...... தம்பிரானே.
